<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-811011-001</DOCID>
<DOCNO>HAM2-811011-001</DOCNO>
<ORIGINALFILE>/1381/811011/artw.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[قهوه با شير و شكر]]>
</TITLE>
<TEXT>
<![CDATA[گفت وگو با محمدرضا هنرمند كارگردان "عزيزم، من كوك نيستم "
شايد حالا با ديدن فيلم "عزيزم، من كوك نيستم "دلايل حضور پوسترهاي قاب شده فيلم هاي 
" محله چيني ها"،" راننده تاكسي "و" ديوانه از قفس پريد" را در دفتر كار محمدرضا هنرمند
را بدانيم. در حقيقت علاقه هنرمند به اين فيلم ها نشان دهنده نوعي نگاه تلخ و سياه است 
كه در فيلم هاي قبلي او كمتر بروز كرده بود و حال در فيلم جديدش نمود بيشتري دارد. 
هنرمند با" عزيزم من.. "وارد عرصه جديدي از فيلمسازي شده است و شايد همين عرصه جديد
دغدغه ها، دلشوره ها و ناراحتي هاي جديدي را نيز برايش به دنبال داشته است(چيزي كه 
كاملا در روز گفت وگوي ما با ايشان به چشم مي آمد)و شايد همين عرصه جديد باعث شده است 
تا او براي فيلم بعدي اش وسواس زيادي به خرج دهد. هنرمند در روز گفت وگو اعتقاد داشت كه 
آخرين _ فيلمش عزيزم... _ از نظر كارگرداني كامل ترين فيلم اوست، اما چند روز بعد با
ما تماس گرفت و گفت بايد مدت زمان زيادي از فيلمش بگذرد تا ارزيابي جامع تري نسبت به آن 
داشته باشد. او معتقد است شخصيت اول فيلمش آدم باهوشي است چرا كه تنها آدم هاي باهوش 
قابليت پرنده شدن را دارند. 
حامد صرافي زاده 
]]>
<IMAGE>/1381/811011/p17-1.jpg</IMAGE>
<![CDATA[
* آقاي هنرمند! خواهش مي كنم قبل از هر چيز، به اين پرسش پاسخ دهيد كه نام اين فيلم 
بيانگر حال و روز چه كسي است؟ شما، حميد(پرويز پرستويي)يا جامعه؟
چرا فكر مي كنيد كه اينها از يكديگر جدايند؟ حال و روز من، حال و روز حميد است و اين 
حال و روز اكثر ماست. كوك و هماهنگ نبودن مفهوم گسترده اي مي تواند داشته باشد آن را
مي توان به اشكال مختلفي تعبير و تفسير كرد. اين نام با مضمون فيلم نيز هماهنگ است. به 
اين معنا كه هم ظاهري طنز دارد و هم عمقي تراژيك. 
* چه شرايطي باعث ساخت فيلم "عزيزم، من كوك نيستم "شد؟
بديهي است كه اين فيلم، محصول شرايط جديدي است كه ما در آن زندگي مي كنيم، كه شامل 
فضاي عمومي جامعه و فضاي خاص سينماست در وجه اجتماعي، احاطه و سلطه واقعيت هاي دروغين 
و غيراصيل پيرامون ما زمينه هاي ساخت چنين فيلمي را برايم فراهم كرد. در وجه شرايط خاص 
سينما بايد بگويم كه متاسفانه در حال حاضر سينما در سردرگمي و بلاتكليفي به سرمي برد و
معتقدم عوامل بسيار زيادي در ايجاد اين وضعيت اسفبار موثرند، هرچند كه بلافاصله مي گويم 
ما نه تنها در سينما كه در حوزه هاي ديگر هم خيلي موفق نيستيم دچار يك بلاتكليفي عمومي 
شده ايم كه شرايط نامتعادلي را به وجود آورده است. سينما هم متاثر از همين فضاست. 
در شرايطي كه تلويزيون سعي مي كند روزبه روز جذابتر شود و مي شود، از سوي ديگر بحث 
اينترنت، ماهواره و ارتباطات جهاني كه اطلاعات را به روز در اختيار جوانان قرار مي دهند
كه بايد بدهند، سينماي از رمق افتاده ما را در معرض خطر جدي قرار داده است. به نظر من، 
همه ما سينماگران و اهالي سينما، مطبوعات و دوستداران سينما بايد به فكر راه حل هاي 
اساسي باشيم. معضلات و مشكلات سينما روشن است. از طرف ديگر مديريت دولتي عملا و به 
تجربه بي كفايتي و بي علاقگي براي نجات سينما را به اثبات رسانده است. اصولا من فكر
مي كنم رغبت و اراده لازم براي نجات سينما در مديريت كلان جامعه وجود ندارد. 
مثلا اولين معضل بسيار جدي ما، كمبود سالن است و در مملكتي كه مدام شعار توسعه و
عمران داده مي شود، بي اهميت ترين مسئله ساخت سالن سينماست. در حالي كه ساخت سالن هاي 
متناسب با شرايط جمعيتي و تراكمي حاضر كار مشكلي نيست زيرا در مقايسه با ديگر
فعاليت هايي كه در اين مملكت صورت مي گيرد، بودجه و سرمايه كلاني نيز نمي خواهد. مسئله 
بي توجهي غيرقابل توجيه به سالن سازي از يك طرف و اعمال محدوديت هاي عجيب و غريب براي 
فيلمسازان از طرف ديگر، بي ميلي مسئولان در حفظ همين سينماي كم رمق و همچنين حضور رقباي 
جدي مانند اينترنت، تلويزيون و ماهواره وضعيت ناهنجاري را ايجاد كرده است. با توجه به 
اين مسائل، معتقدم وقت آن رسيده كه نگاهمان را عوض كنيم و حيطه هاي جديدي را در سينما
تجربه نماييم. 
متاسفانه من چه زود و چقدر سطحي با ساخت دو فيلم مرد عوضي و موميايي به عنوان يك 
فيلمساز كمدي شناخته و تثبيت شده ام در حالي كه حال و هواي خودم، صرف كمدي نيست، 
همان طور كه در مورد سريال كاكتوس هم عليرغم اينكه عنوان و مضمون برنامه طنز بود، آن را
به سمت و سوي يك طنز تلخ و تراژيك كه متناسب با شرايط و حال و هواي فرهنگي و اجتماعي 
ماست كشاندم. در سينما هم همين طور است، يعني فكر مي كنم، الان وقت خنديدن و خنداندن و
بي قيدي نيست و اهميت "عزيزم... "همان طور كه از نام و محتواي فيلم معلوم است همين 
بخش قضيه است خنداندن، حداقل براي من، كار سختي نيست اما اينكه بتوانم گريه هاي پشت 
اين خنده ها را تصوير كنم اهميت ويژه اي دارد. 
]]>
<IMAGE>/1381/811011/p17-5.jpg</IMAGE>
<![CDATA[
در اين فيلم، ابتدا به يك تراژدي مي خنديم، تراژدي ويراني يك انسان، و اين خنده تا
جايي ادامه دارد كه من زاويه دوربين را عوض مي كنم و از آنجا تازه مي فهميم كه تمام اين 
مدت مي بايست مي گريستيم. كار او از گريه گذشته بود، به آن خنديديم ! اگرچه از خنداندن 
مردم لذت مي برم، اما برايم كافي نيست، گمان مي كنم بايد كمي بيشتر بينديشيم تا بخنديم. 
بسياري از اتفاقاتي كه كه در اين جامعه رخ مي دهد، در ظاهر خنده دار است اما عمق قضيه 
بسيار تراژيك و غمبار است. 
* و با همين ذهنيت طنز تلخ، فيلمنامه را نوشتيد؟
دقيقا به هر حال هر هنرمندي مي خواهد كه مطابق ميل خودش فعاليت كند و بديهي است كه 
هر اثري منعكس كننده حال و روز آن هنرمند است اگر نخواهد و قرار نباشد كه سفارشي كار
كند. 
* بحث سقوط اخلاق، از چه زماني در ذهن شما شكل گرفت؟
از بدو آغاز سقوط اخلاق و شان اجتماعي، ولي در حيطه سينما دوست نداشتم صرفا يك ژانر
را دنبال كنم و هميشه به دنبال تجربه هاي جديدتري بوده ام. نوع طنز تلخ را در سينمايمان 
كمتر شاهدش بوده ايم، لذا خواستم پرونده اين نوع سينما را با يك تجربه جديد با عنوان 
طنز تلخ "عزيزم... "باز كنم. در هر حال فكر مي كنم همه ما در معرض سقوط اخلاقي قرار
داريم و نيروهاي فراواني در جامعه ما را به آن سمت مي راند. سمتي كه پاياني تراژيك 
خواهد داشت. تراژدي نابودي اخلاق و شان انساني. مي خواستم اين تراژدي را به تصوير بكشم. 
* عده اي معتقدند، فيلم، لحن دوپاره اي دارد و در بين طنز(كمدي)و تراژدي در نوسان است. 
به نظرتان اين موضوع لطمه اي به فيلم نمي زند؟
بستگي دارد كه شما از يك فيلم با اين مضمون چه توقعي داشته باشيد. اين دوپاره بودن به 
تعبير شما، اقتضاي اين نوع فيلم است. در واقع دو روي يك سكه است. يك روي به ظاهر طنز و
يك روي ديگر كه به شدت غم انگيز است ولي فيلم در دو لحن شناور نيست، يعني در پاره اول 
فيلم، دو لحن را حس نمي كنيد، قسمتي كه قرار است طنز باشد، طنز است ولي از يك نقطه كه 
به نظرم نقطه عطف فيلم است، زاويه ما عوض مي شود و مي توانيم آن روي ديگر سكه را ببينيم 
و از اينجاست كه فيلم و لحن آن رفته رفته به تراژدي گرايش پيدا مي كند. 
* بهتر نبود فيلم را با يك لحن، مثلا با لحن تلخ مي ساختيد؟
من شخصا ترجيح مي دهم قهوه را با شير و شكر بخورم تا ضمن خوردن قهوه متوجه تلخي 
آزاردهنده آن نشوم. از ميهمانانم هم همين جور پذيرايي مي كنم. فقط بعضي ها قهوه را تلخ 
دوست دارند. 
* اينكه شما، لحن ابتدايي فيلم را نگه نمي داريد، به نظرم كاري ضدكليشه است. مثلا ما
خيلي زود مي فهميم كه "رويا" پليس است. 
قصد فريب تماشاگر را نداشتم و نمي خواستم تماشاگر را درگير تعليق دراماتيك بكنم، در
نتيجه خودم، خيلي زود مچ خودم را باز مي كنم و به او مي گويم، مي خواهيم با هم يك 
واقعيت اجتماعي را نگاه كنيم و نه صرفا يك فيلم سينمايي سرگرم كننده را اين همان 
نكته اي است كه شما مي گوييد يعني ضدكليشه بودن. در حالي كه قالب كليشه اي آن اينطور
مي شود كه پليس بودن رويا تا انتهاي فيلم پنهان بماند و تماشاچي هم مثل شخصيت اصلي فيلم، 
يعني" حميد" فريب بخورد. در اين نوع كليشه اي سينما، بيننده فيلم از مهارت فيلمساز در
فريب دادنش و لو ندادن ماجرا تا پايان فيلم لذت مي برد. در حالي كه من نمي خواستم و
نبايد كه از اين قاعده معمول تبعيت مي كردم. مي شود كه قواعد را جور ديگري هم ديد. 
مي توان روباز بازي كرد. آن هم براي خودش لذت و مزه اي دارد. 
* آيا انتخاب بستر آدم ربايي در اين فيلم، براي همراه كردن تماشاگر بود؟
آدم ربايي يكي از كثيف ترين و وحشت آورترين انواع جرم است. عمق فاجعه آميز اين جرم در
فيلم اهميت دراماتيك دارد. حميد كه خودش هم پدر است و هم در مركز عدالت خواهي و
عدالت گستري اشتغال دارد، ابتدا به اتكاي موقعيت شغلي اش خطايش را مرتكب مي شود او نيز
مثل هر مجرم ديگري متوجه عمق فاجعه اي كه مي سازد نيست و به عقوبت كار نمي انديشد. چون 
يك مجرم حرفه اي نيست از دم دستي ترين امكان استفاده مي كند. او به آساني در معرض 
ارتكاب جنايتي به اين بزرگي قرار دارد. دست به خطا زدن نه تنها براي "حميد" بلكه براي 
بسياري ممكن است. همه ما همه روزه از كنار ده ها امكان خطاي هولناك به سادگي عبور
مي كنيم. آنكه دست به خطا و جنايت نمي زند آدم قدرتمندي است. آدم هاي ضعيف و تحقير شده 
خطاكار مي شوند. حميد نيز تحقير شده و ضعيف است. استيصال و استضعاف پاي او را مي لغزاند. 
فاجعه اي كه به ظاهر ساده و با توجه به ساده انگاري "حميد" مقرون به نتيجه خواهد بود
او را در دامي فرو مي برد كه رهايي از آن ممكن نيست. بنابراين بستر آدم ربايي در اين 
فيلم به دليل اهميت جرم انتخاب شده است. 
* فكر مي كنم در طول داستان، تماشاگر با شخصيت هاي فيلم درگير نمي شود و همذات پنداري 
نمي كند، آيا چنين قصدي داشتيد؟
فيلم براي اين نوع برانگيختن ساخته نشده است. شخصيت هاي فيلم هيچ كدام جذابيت هاي لازم 
براي همذات پنداري را ندارند. هيچ كس دلش نمي خواهد مثل حميد گرفتار، ساده، بي دست و پا
و معصوم باشد. شايد به همين دليل در پاره اول فيلم به ناتواني او براي دريافت رشوه 
مي خنديم. اصولا در فيلم هاي بدون عشق و خيال پردازي، مثل فيلم هايي كه ما مي سازيم، 
كمتر همذات پنداري به معناي واقعي كلمه شكل مي گيرد. اين را هم به مشكلات سينمايي 
بي رمق ما اضافه كنيد. 
* در مورد پايان انتزاعي فيلم، چگونه در دل يك جريان واقعي و بسيار تلخ به اين پايان 
انتزاعي رسيديد؟
آدم ها اين امكان را دارند كه با توانايي ذهن خود كه امري واقعي است، در كوتاه ترين 
زمان ممكن به انتزاعي ترين شكل سوررئاليستي برسند. اين حق همه آدم ها است كه خوشبختانه 
در هيچ شرايطي از ميان رفتني و محدود شونده نيست. مثلا شما مي توانيد با قدرت ذهني خود
هركس و هر چيزي كه مي خواهيد باشيد با جيب خالي به هر كجا كه مي خواهيد سفر كنيد، بدون 
هيچ محدوديتي. حتي به كرات ناشناخته دوردست برويد. پرنده شدن كه آسان است. چرا حميد
پرنده نشود وقتي كه در عالم واقعيت ها خودش را تمام شده مي بيند. اين تنها اختيار و حقي 
است كه هنوز دارد. 
* به نظرتان تماشاگر مرز بين واقعيت و خيال را كه در انتهاي فيلم است راحت هضم مي كند؟
راحت نه، ولي اميدوارم كه هضم كند. 
* جايگاه اين فيلم را از نظر كارگرداني، در بين آثارتان چگونه ارزيابي مي كنيد؟
گذشته از ارزش تجربه ساخت نوع ديگري از سينما، بايد به اهميت حضور بازيگران حرفه اي 
فيلم اشاره كنم كه جايگاه اين فيلم را در ميان كارهاي قبلي ام خاص تر و پراهميت تر
كرده اند به خصوص بازي درخشان پرويز پرستويي، محمد كاسبي و فاطمه معتمدآريا كه از نظر
من كاري بي نقص ارائه كرده اند. اين فيلم را با همه كاستي هايي كه بر آن تحميل شده است 
دوست دارم و اگر موفقيتي به همراه داشت، آن را مديون همكاران همراهم هستم. 
* كاملا مشخص است كه براي دكوپاژ فيلم، بسيار زحمت كشيده ايد و يكي از بارزترين 
صحنه ها، صحنه اي است كه "رويا" روبه روي كامپيوتر كاغذي نشسته، حرف مي زند و شعر
مي خواند و به خصوص سكانس آخر. 
دكوپاژ در خدمت فيلم و صحنه است و تا زماني كه در فكر كارگردان است، كاري است ذهني و
فردي، بنابراين زحمت زيادي ندارد. اگر شما جذابيتي در اين صحنه هايي كه ذكر كرديد
مي بينيد حاصل يك كار گروهي و هماهنگ است. كارگردان فقط خواسته اش را مي گويد، اين همه 
اعضاي گروه هستند كه با زحمت فراوان خواسته هاي خودخواهانه كارگردان را عينيت مي بخشند. 
سكانس آخر، يعني همان سكانس رويارويي "حميد" به عنوان برهم زننده امنيت جامعه و" رويا" 
به عنوان حافظ امنيت جامعه تقابل دو ديدگاه نسبت به يك واقعيت است. اين سكانس به سادگي 
برگزار شده است. اما، بازي درخشان پرويز پرستويي و فاطمه معتمدآريا، اين سكانس را براي 
شخص من بسيار دوست داشتني كرده است. 
* در انتها سرنوشت پسر" حميد" چه مي شود؟
من او را در تنهايي اش رها كرده ام چون رها شده است، با نگاهي مغموم و نگران به 
روبه رو. 
* با توجه به اينكه شما كارگردان آثار طنز هستيد و همچنين از تيزر تلويزيوني فيلم، 
پوسترها و به خصوص گريم پرويز پرستويي، تماشاگر انتظار يك فيلم كمدي را دارد ولي با يك 
فيلم تلخ كه در مورد تباهي و سقوط است روبه رو مي شود، در نتيجه در ذهنش دچار تضاد
مي شود و نمي تواند با حس فيلم پيش برود. 
البته من آثار غيرطنز هم در كارنامه فعاليت سينمايي ام دارم، فقط طنز كار نكرده ام. 
ولي به عنوان يك فيلمساز مستقل مي توانم و اين حق را دارم كه خودم را تكرار نكنم. من 
ضمن احترام بي اندازه اي كه براي تماشاگران فيلم هايم قائل هستم، اجازه مي خواهم تا از
فرصت ها براي تجربه هاي تازه تر استفاده كنم مگر نه اينكه منتقدان سينماي ايران اين 
سينما را به يكنواختي و تشابه مضامين و ساخت و پرداخت هاي شبيه به هم متهم مي كنند؟ مگر
نشنيده ايد كه مي گويند فيلم هاي ايراني، همه مثل هم هستند؟ چه از نوع جشنواره اي آن و
چه از نوع توليدات بدنه سينما. پس چگونه مي توان هم تجربه هاي تازه نكرد و هم شبيه به 
هم نبود؟! متاسفانه برخلاف انتظار، شرايط فيلمسازي براي ما، روزبه روز و سال به سال 
سخت تر و پيچيده تر مي شود. ساختن فيلمي مثل دزد عروسك ها يا مرد عوضي ديگر محال به نظر
مي رسد. واقعا سال به سال، دريغ از پارسال ! از طرفي بخشي از تماشاگران سينما با آخرين 
و بهترين توليدات سينماي هاليوود آشنا و مانوس هستند. اكثر آنها فيلم هاي روز جهان را
در خانه هايشان با كيفيت عالي مي بينند. بنابراين سطح سليقه و توقع آنها از سينما بسيار
بالا است. براي اين قشر از تماشاگر، ما در شرايطي كاملا ناعادلانه براي رقابت پنهان 
ولي واقعي با قدرتمندترين و مجهزترين رقيب جهاني پا به ميدان مي گذاريم، در يكي از همين 
سالن هاي فكسني و ويرانه، با اين نور و صدا، با اين محدوديت هاي تكنيكي و از همه مهم تر، 
مميزي غيرقابل فهم و دركي كه بر كارهاي ما اعمال مي شود، حتي سينماي اروپا نيز در هجوم 
سهمگين سينماي هاليوود قافيه را باخته است، تكليف ما كه از قبل روشن است. بخش ديگري از
تماشاگران ما كه محروم از اين امكانات هستند با انواع و اقسام سريال هاي سخيف و كم مايه 
تلويزيون كه شاهدش هستيم، با نازل ترين سطح سليقه و راحت طلبي به سينما مي آيند. اين 
اختلاف سليقه و ذائقه در بين مخاطبين سينما شايد در كمتر كشوري ديده شود. باور كنيد كه 
مظلوم نمايي نمي كنم، اين يك واقعيت است. از طرف ديگر ادبيات ما كه مي توانست جان مايه 
و پشتوانه محكمي براي سينما باشد نيز به دليل گرفتاري هاي كم و بيش شبيه سينما، بي رمق 
و سخيف شده است. پس ماييم و اين بضاعت اندك و اين مشكلات روزبه روز بنابراين من 
به عنوان فيلمساز كمتر به اصل سينما كه بيشتر به حواشي و معضلات آن مي انديشم همواره 
نگران سرنوشت سرمايه كلاني هستم كه تهيه كننده بي نواي من از سر عشق يا خوش خيالي به 
پاي سينمايي مي ريزد كه حال و روزش اين است. راضي كردن طيف هاي وسيع تري از تماشاگران 
با ادامه اين وضع ممكن نيست، مگر اينكه طرحي نو دراندازيم يا دراندازند! 
* در مورد صحنه اي كه در ماشين بين "حميد" و" رويا" "پرستويي و معتمدآريا" مي گذرد، 
پلان هاي" آقاي پرستويي "شارپ است ولي پلان هاي "خانم معتمدآريا" شارپ نيست علت اين 
قضيه چيست؟
علت، خطاي انساني است كه در واقع زمينه آن كم بودن امكانات در سينماي ايران است. وقتي 
قرار است صحنه اي را در اتومبيل بگيريم امكان نورپردازي زيادي نداريم، در نتيجه 
ديافراگم بايد باز باشد و اين باعث مي شود تا عمق ميدانمان كم شود، نتيجتا ميدان عمل 
بازيگر بسيار بسيار محدود است چون منطقه فوكوس خيلي كم است و اگر بازيگر كوچك ترين 
حركتي كند، از ميدان فوكوس خارج مي شود. 
* از كار با" آقاي آلادپوش "راضي بوديد؟
خيلي زياد. "آقاي آلادپوش "يك همكار، يك دوست و يك انسان شريف است، او در كار خودش 
بسيار خبره است و خوب مي داند كه چگونه در روشنايي چراغ ها، سايه هاي ظريف و
هنرمندانه اي براي كاربرد دراماتيكي نور بسازد. 
* موقع نوشتن فيلمنامه، بازيگران را در نظر داشتيد؟
فقط حضور" آقاي پرستويي "قطعي بود. ولي بقيه بازيگران را با توجه به شخصيت هاي داستان، 
انتخاب كردم و از مجموعه بازيگران اين كار، بسيار راضي ام، همگي از هنرمندان تواناي ما
بودند كه بسيار خوب از عهده كارشان برآمدند و اگر در اين زمينه ضعفي هم باشد، قطعا
متوجه من است. 
* به نظر شما شخصيت "رويا" به عنوان يك پليس زن، تا چه اندازه باورپذير است؟
مطمئنا تصورم بر اين بوده است كه اين شخصيت براي تماشاگر باورپذير است كه او را وارد
داستان كرده ام ولي به علت ويژگي هاي سينما دخل و تصرف هايي هم در حد مجاز در پرداخت 
اين شخصيت صورت گرفته است. 
* شما به عنوان كارگردان آثار پرفروش، شناخته شده ايد، فروش "عزيزم من كوك نيستم "تا چه 
اندازه برايتان مهم است؟
بديهي است كه مقدار فروش براي هر فيلمسازي مهم است و هيچ كس فيلم را براي نديدن 
نمي سازد. اما من قبلا چندين بار طعم تلخ و شيرين فيلم پرفروش و بسيار پرفروش را
چشيده ام، براي چشيدن مجدد آن ولع زيادي ندارم. بيشتر دوست دارم از نوع ديگري فيلم 
ساختن را مزه مزه كنم و البته آرزو و سعي خودم را خواهم كرد تا همان جمعيت ها را مجددا
با فيلم هاي مورد علاقه ام به سينماها بكشانم. مي دانم كه كار دشواري پيش رو دارم، اما
از قديم گفته اند كه خواستن توانستن است. ان شاءالله.]]>
</TEXT>
</DOC>
<DOC>
<DOCID>HAM2-811011-002</DOCID>
<DOCNO>HAM2-811011-002</DOCNO>
<ORIGINALFILE>/1381/811011/artw.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[چهره روزنامه نگاران در تلويزيون]]>
</TITLE>
<TEXT>
<![CDATA[حامد رجبي 
اگر بگوييم امروزه تلويزيون فرهنگ سازترين و موثرترين عامل بر فرهنگ عمومي است، سخني 
به گزاف نگفته ايم. چون در زمانه ما تلويزيون چنان به حريم خصوصي زندگي افراد راه پيدا
كرده كه تبديل به اصلي ترين عامل شكل دهي به انديشه و ناخودآگاه جمعي افراد جامعه شده 
است. اين وضعيت در كشورهاي سرمايه داري آثار منفي بيشتري به بار آورده است زيرا در اين 
كشورها، معمولا كنترل شبكه هاي تلويزيوني، دست غول هاي بزرگ سرمايه داري است كه براي 
رسيدن به اهداف خود، از تلويزيون به عنوان بزرگترين عامل يكسان سازي انديشه هاي افراد
جامعه به نفع خود، سود مي جويند. اما در كشور ما كه تلويزيون رسانه اي است دولتي و سعي 
در ارتقاي فرهنگ عمومي هم يكي از اهداف اصلي نظام ما ذكر شده است، قاعدتا تلويزيون 
بايد كاركرد ديگري داشته باشد; به طوري كه با استفاده از تلويزيون، روزبه روز سطح فرهنگ 
افراد جامعه، بالاتر برده شود. اينكه آيا اين امر تا به حال محقق شده است يا نه، فعلا
موضوع بحث ما نيست. بلكه در اين فرصت كوتاه، سعي ما بررسي موج جديدي از سريال هاي 
تلويزيوني است كه در چند ماه گذشته، با مضمون مشترك روزنامه و روزنامه نگاري از
تلويزيون پخش شده اند و مي خواهيم ببينيم تلويزيون به عنوان رسانه اي فرهنگ ساز، چه 
برخوردي با اين موضوع داشته است؟
]]>
<IMAGE>/1381/811011/p17-4.jpg</IMAGE>
<![CDATA[
روزنامه و محيطهاي روزنامه نگاري تا قبل از سال 76 براي مردم ما چندان دغدغه مهمي 
نبودند. به طوري كه تا قبل از سال 76، خريدن روزنامه، كمتر جزو عادت هاي روزمره مردم 
محسوب مي شد اما از سال 76 به بعد و با داغ شدن مسائلي كه در روزنامه ها مطرح مي شد، 
كم كم خريد روزنامه و يا حتي خواندن تيتر روزنامه ها جلوي دكه روزنامه فروشي، تبديل به 
يك عادت فراگير شد. اما در اين زمان هم، تلويزيون همچنان علاقه اي به اين موضوع نشان 
نمي داد و تنها گاه گاهي، در فيلم يا سريالي خارجي شاهد محيط كار روزنامه و يا شخصيت 
خبرنگار بوديم. 
اما بالاخره تلويزيون هم نتوانست در برابر اين موضوع بي تفاوت بماند و مجموعه "بدون 
شرح" آغاز توجه تلويزيون به موضوع روزنامه بود كه اين روند، بعدها با سريال هاي "جوان 
امروز" و" خبرنگار خارجي "ادامه يافت. البته اين مي توانست حركت بسيار جالبي باشد كه 
تلويزيون بنابر خواسته ها و علايق مشترك مردم، موضوعات كاري خود را انتخاب كند، اما اين 
سريال ها به هيچ وجه جوابگوي اين نياز نبودند. به طوري كه اگر كسي حتي يك بار محيط كاري 
يك روزنامه را از نزديك ديده باشد تصوير ارائه شده از سوي تلويزيون را حتي ذره اي باور
نخواهد كرد. 
در خوش بينانه ترين حالت، بايد علت فاصله زمين تا آسمان بين برنامه هاي تلويزيوني و
واقعيت را، در كار غيرحرفه اي و غيرتخصصي متصديان امور دانست. در اينكه آيا اين افراد
تا به حال دفتر كار يك روزنامه را ديده و يا با يك خبرنگار حرف زده باشند، جدا بايد شك 
كرد. از آنجايي كه در دوران ما، واقعيت باز نمودي رسانه ها، جايگزين امر واقعي شده است 
و بيشتر مردم عادت كرده اند كه واقعيت را از طريق همين رسانه ها تجربه كنند، نحوه 
برخورد و نوع نگاه تلويزيون به واقعيت، شكل دهنده باور عمومي مردم در مورد مكان يا
شخصيت هاي مطرح شده در رسانه است. پس وقتي تلويزيون به سراغ موضوع روزنامه و
روزنامه نگاري مي رود و بنابر سليقه خود اين واقعيت را تفسير مي كند، بر باور مردم در
مورد روزنامه ها به شدت تاثير مي گذارد البته در سريال "بدون شرح "تمهيداتي براي فرار
از اين اتهام در نظر گرفته شده بود و مدام به "درپيت "بودن اين نشريه، اشاره مي شد تا
به اين ترتيب شهرقشنگ در زمره نشريات واقعا" درپيت "قرار گيرد. اما وقتي در يك 
مجموعه تلويزيوني كه قرار است هرشب هم از تلويزيون پخش شود، تنها مصداق روزنامه و
روزنامه نگاري،" شهرقشنگ "و" روز قشنگ "است و هيچ نقطه مقابلي براي اين قشنگي ها در
نظر گرفته نمي شود و تنها روزنامه هاي موجود، همين ها معرفي مي شوند، _ ناخودآگاه و يا
شايد هم كاملا _ خودآگاه صفت "درپيت "بودن از اين نشريه خاص فراتر مي رود و دربر
گيرنده تمامي روزنامه ها مي شود. 
در مورد سريال خبرنگار خارجي هم، همين نكته وجود دارد، هر چند انتظارات در مورد اين 
سريال كمي بيشتر بود. چون شايد بتوان تصور كرد كه ناظران كيفي مسئول در سريال بدون شرح 
تا به حال، پا به هيچ روزنامه داخلي نگذاشته باشند، اما نمي توان تصور كرد كه ناظران 
كيفي مسئول در سريال خبرنگار خارجي، تا به حال هيچ فيلم و يا سريال خارجي در مورد
روزنامه نگاري و خبرنگارها، حداقل از همين تلويزيون خودمان، نديده باشند. زيرا يكي از
بديهي ترين موارد در كشوري مانند فرانسه اين است كه به هيچ وجه يك خبرنگار بخش سياسي به 
همين آساني به بخش حوادث منتقل نمي شود تا در يك گروگانگيري جانش به خطر بيفتد- البته 
من فيلم هايي را كه به جاي صحنه هاي گروگانگيري، به صورت تكه تكه پخش شدند ديده ام. اما
يادم نمي آيد كه در هيچ كدام از آنها خانم كتايون رياحي را ديده باشم - و بعد هم دوباره 
به بخش سياسي منتقل شود.]]>
</TEXT>
</DOC>
<DOC>
<DOCID>HAM2-811011-003</DOCID>
<DOCNO>HAM2-811011-003</DOCNO>
<ORIGINALFILE>/1381/811011/artw.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[حاشيه هنر]]>
</TITLE>
<TEXT>
<![CDATA[* بازداشت تعدادي از هنرمندان 
روزنامه صداي عدالت در شماره يكشنبه 8 دي خود خبر دستگيري تعدادي از هنرمندان را داد. 
اين روزنامه در اين خبر عنوان كرده بود كه اين هنرمندان براي شركت در نمايشگاه نقاشي 
مسعود عربشاهي به گالري آرين رفته بودند كه توسط ماموران اداره اماكن دستگير شده اند. 
شنيده مي شود در ميان بازداشت شدگان علاوه بر مسعود عربشاهي، همسر او، مانيا اكبري 
(نقاش و بازيگر سينما)، محمدابراهيم جعفري(نقاش)و خانم شرف جهان(مدير گالري خانه 
هنرمندان)حضور داشتند كه البته اكنون آزاد هستند. هنوز از تعداد دقيق افراد بازداشت 
شده خبري در دسترس نيست. 
* بزرگداشت تعدادي از هنرمندان 
]]>
<IMAGE>/1381/811011/p17-2.jpg</IMAGE>
<![CDATA[
شنيده مي شود امسال در جشنواره فيلم فجر در بخش بزرگداشت ها از سه تن از هنرمندان 
سينمايي ايران تجليل مي شود. در بيست و يكمين دوره جشنواره فيلم فجر قرار است در
پخش هاي آينه هاي روبه رو، براي تمام فصول و دورتر از قاب بزرگداشت داريوش مهرجويي، 
حميده خيرآبادي و مهرداد فخيمي برگزار شود. به نظر مي رسد امسال در انتخاب بزرگداشت ها
وسواس بيشتري به خرج داده شده است و افرادي انتخاب شده اند كه پيش از اين ها بايد مورد
تقدير و تجليل قرار مي گرفتند. 
* ترافيك در عروج فيلم 
]]>
<IMAGE>/1381/811011/p17-3.jpg</IMAGE>
<![CDATA[
با نزديك شدن به زمان پايان ارسال فيلم براي بخش مسابقه جشنواره فيلم فجر، استوديوهاي 
فني روزهاي پر مشغله اي را پشت سر مي گذارند. عروج فيلم يكي از استوديوهاي بزرگ دولتي 
در حال حاضر ميزبان 4 فيلم از آثار سينمايي است كه به نظر مي رسد بخت هاي اول جشنواره 
امسال فيلم فجر هم باشند. صنوبر(مجتبي راعي)واكنش پنجم(تهمينه ميلاني)، تهران ساعت 7
صبح(امير شهاب رضويان)و توكيو بدون توقف(عالم زاده)از آثاري هستند كه در اين 
استوديو آخرين مراحل فني خود را طي مي كنند. 
* ابراهيم حاتمي كيا و" نت فالش "
]]>
<IMAGE>/1381/811011/p17-6.jpg</IMAGE>
<![CDATA[
به نقل از روابط عمومي معاونت امور سينمايي و سمعي و بصري وزارت فرهنگ و ارشاد اسلامي 
و براساس اعلام اداره كل نظارت و ارزشيابي شوراي صدور پروانه فيلمسازي، مجوز ساخت فيلم 
" نت فالش "به كارگرداني ابراهيم حاتمي كيا و تهيه كنندگي منوچهر محمدي صادر شد. اين 
سومين همكاري پي درپي حاتمي كيا و محمدي پس از فيلم "ارتفاع پست "و مجموعه تلويزيوني 
" خاك سرخ "است. پيش از اين زمزمه هايي مبني بر ساخت فيلمي با نام "يازدهم سپتامبر من "
توسط حاتمي كيا به گوش مي رسيد. از ابراهيم حاتمي كيا هم اكنون مجموعه تلويزيوني "خاك 
سرخ" در حال پخش است كه به عقيده بسياري از افراد نتوانسته انتظارات موجود را پاسخ گو
باشد. 
* بيضايي پروانه ساخت گرفت 
]]>
<IMAGE>/1381/811011/p17-7.jpg</IMAGE>
<![CDATA[
" اتفاق خودش نمي افتد" به تهيه كنندگي و كارگرداني بهرام بيضايي پروانه ساخت گرفت. اين 
در حالي است كه بيضايي پيش از اين در گفت وگويي اعلام كرده بود كه با توجه به اتفاقات 
وبرخوردهاي صورت گرفته از ساخت فيلم در سال جاري نااميد شده است. 
* خسرو سينايي و" ميان سايه و نور" 
" ميان سايه و نور" فيلمي متفكرانه در قالب مستند تجربي و از مجموعه نقاشان معاصر ايران 
است كه در آن آثار هنري فرح اصولي با رويكردي فلسفي مورد كنكاش قرار گرفته است. خسرو
سينايي براي ساخت فيلم "ميان سايه و نور" چهار تابلو از آثار فرح اصولي را انتخاب كرده 
است. در تابلوي اول موسوم به تولد و مرگ در يك سوي تابلو، صحنه رنگين تولد يك نوزاد
ديده شده و در سويي ديگر، صحنه اي تيره از مرگ پيرزن نشان داده مي شود. در فاصله بين 
اين دو صحنه فضايي خالي است در گفتار فيلم در بين اين فضاي خالي اين شعر شنيده مي شود: 
ميان آمدن و رفتن فاصله است. فاصله اي كه زندگي است تابلوي بعدي كه از سه تابلوي 
مرتبط با يكديگر تشكيل شده "خير و شر" نام دارد كه به نبرد" خير و شر" مي پردازد. در
اين تابلوها، خير لحظه اي تسليم وسوسه "شر" شده و دل مي بازد اگر چه "خير" پشيمان شده و
از" شر" جدا مي شود، اما حاصل آن وسوسه كوتاه، تولد دو نوزاد است يكي خير و ديگري شر، و
چنين است كه در فاصله "آمدن "و" رفتن "كه زندگي به وجود مي آيد، خير وشر در ما حضور خود
را تداوم مي بخشند. در اين فيلم "پري ملكي "سروده اي از محمدابراهيم جعفري مي خواند. 
خسرو سينايي درباره اين فيلم گفته كه يكي از آثار نادري است كه از دل او برآمده و
اميدوار است كه بر دل بنشيند. نويسنده، كارگردان و سازنده موسيقي اين فيلم خسرو سينايي 
است و تهيه كنندگان اين فيلم مركز گسترش سينماي مستند و تجربي خسرو سينايي هستند.]]>
</TEXT>
</DOC>
<DOC>
<DOCID>HAM2-811011-004</DOCID>
<DOCNO>HAM2-811011-004</DOCNO>
<ORIGINALFILE>/1381/811011/cultw.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[سرگذشت يك نابعه منحط]]>
</TITLE>
<TEXT>
<![CDATA[نشانه هاي رمان در نمايشنامه "دكتر فاستوس "
عهد با شيطان وسوسه اي است كه در اعماق پيشينه باستاني آلمان ريشه دارد و يك رمان 
آلماني كه تحت تاثير رنج ها و آلام چند سال اخيرو آنچه بر آلمان گذشته نوشته شده 
حتما بايد اين پيمان هولناك را به عنوان مضمون اصلي در خود داشته باشد
گندولا _ البريش اشتال 
ترجمه: ميترا لطفي شميراني 
طرح" دكتر فاستوس "در اصل به عنوان يك رمان هنري ريخته شده، حتي هنگامي كه "مان "نقطه 
ثقل رمان را به سوي درون مايه هاي آلماني سوق مي دهد. با وجود اين، هنوز امكان ادراك 
اين رمان به عنوان يك رمان هنري وجود دارد. 
]]>
<IMAGE>/1381/811011/p16-1.jpg</IMAGE>
<![CDATA[
همچنين اين امكان در مورد جنبه اي از رمان اجتماعي و نيز رمان فاوست صدق مي كند. علت 
اصلي حجم انبوه اطلاعاتي است كه "توماس مان "به لحاظ ادبي در اين رمان به آنها پرداخته 
است. فن تدوين و حكايات مختلف و ايجاد شكاف هايي در زمان روايت و در مجموع پيچيدگي 
ساختاري داستان مسبب اصلي اين زمينه است. حاصل اين كار درون مايه هاي گوناگوني است كه 
به طور همزمان در محتواي رمان هنري و نيز محتواي رمان اجتماعي به دست مي آيند. 
رمان هنري 
رمان هنري از نظر" توماس مان "به لحاظ درون مايه تاثير پذيرفته از موقعيت هنرمند درون 
اجتماع است او هنرمند را همچون جاني پيشرو و متعالي توصيف مي كند كه همواره از جانب
جامعه اي منحط و پسرفت گرا مورد تعرض و بازداشتن قرار مي گيرد. عرف و سنت در برابر
ارزش هاي نو و جديد قد علم مي كنند و مانع او مي شوند، از اين رو بر هنرمند است كه در
جست وجوي راه هايي براي شكستن حصار محدوديت ها برآيد. در" دكتر فاستوس "شخصيت 
" لووركون "در قالب آهنگساز نابغه اي نشان داده شده است كه خيلي زود در حصار
محدوديت هاي امكانات عصر خود، يا به بيان ديگر، محدوده هاي مجازي كه عرف و قراردادهاي 
اجتماعي براي تصنيف موسيقي معين كرده اند گرفتار مي شود. او با آلات و وسايل موسيقي 
مرسوم قادر به آفرينش چيزي نو و تازه نيست، آنها اين امكان را به او نمي دهند، چون همه 
چيز از پيش به وجود آمده است. هر چيزي كه به اين شيوه ساخته و تصنيف شده است، تنها
مي تواند مبتذل و تقليدي ضعيف و بي مايه باشد، مگر آنكه از روي عمد تقليدي هجوآميز از
شكل قديمي آن باشد در اين صورت، ابزار و وسايل مرسوم به گونه اي مورد استفاده قرار
مي گيرند كه بيش از همه بر ابتذال تاكيد كند و به اين ترتيب به هجونامه اي عليه خود يا
تقليدي هجوآميز از خود بدل گردند. "لووركون "در ابتدا تلاش مي كند تا از اين راه خود را
از قراردادها و رسومات دور سازد. او در سال هاي جواني قطعه اي سمفونيك به نام "درخشش 
دريا" به تصنيف درمي آورد كه آن را عامدا به شيوه آهنگسازان امپرسيونيستي چون "دبوسي "
يا" راول "پرداخت و تنظيم كرده است. اين قطعه به خاطر ابزار و وسايل شناخته شده و معهود
موسيقايي موفقيت عظيمي را در ميان جمع مخاطبان به دست مي آورد. با اين همه "لووركون "با
ساختن اين قطعه هيچ چيز جديدي را خلق نكرده است، او طبق معمول از همان ابزار هنري مرسوم 
قديمي استفاده كرده و همچنان در سنت هاي موسيقايي كه مدت ها است آنها را قديمي و كهنه 
تلقي مي كند و به هيچ عنوان پيشرفتي براي او محسوب نمي شود درجا مي زند. تا زماني كه او
خود را دانسته تحت انقياد آنچه تماشاچيان را خوش مي آيد قرار مي دهد، قادر به استفاده 
از قابليت هاي خويش به بهترين نحو ممكن نيست و ناگزير از زيستن با اين هراس دايمي است 
كه روزي چشمه سيال قدرت آفرينشش از جريان باز ايستد. 
با اين همه "لووركون "موفق به رهايي از عرف و قراردادهاي اجتماعي مي شود، آن هم با
ابتلا به سيفليس و به اين وسيله با شيطان پيمان مي بندد. بيماري براي وي برهه هايي از
سرخوشي و بي خودي را فراهم مي آورد. در اين برهه هاي خلسه و سرمستي، "لووركون "آزاد و
رها از انتقاد، سنجش هاي زمين گير و انقياد مرگبار تعقل است و در نهايت اينها به او
امكان اختراع فناوري "دوازده صوتي "را مي دهد كه كاملا متفاوت از چيزي است كه تاكنون 
معمول بوده است. تاثير چنين تركيبات موسيقايي نيز روي شنونده كاملا نو و تازه است. چرا
كه آنها بر اساس قراردادهاي كهنه شنوايي و شنيدن، طنيني ناموزون و ناهنجار دارند. 
بنابراين" لووركون "موفق مي شود از طريق گريز به خلسه در بيخودي بر قراردادهاي اجتماعي 
فايق بيايد و از آنها فراتر برود. تنها اين جذبه است كه سرانجام به او امكان به كارگيري 
شايسته توانايي هايش را مي دهد. "توماس مان "بيش از هر چيز براي اين جنبه رمان هنر، 
معلومات فني بسياري را به ويژه در زمينه تئوري هاي موسيقي و فلسفه موسيقي در اختيار
دارد. اين مسئله نيز عمدتا مديون ارتباط تنگاتنگ و مناقشات او با" تئودور. و. آدورنو" 
است كه مان هميشه جوياي پند و نظرات او بود و همواره بخش هايي از رمانش را براي خواندن 
و بازبيني به او مي داد. مان از اين رو به نشانه قدرداني از" آدورنو" نام واقعي _ او
" ويزن گروند" _ را در دكتر فاستوس مي آورد. 
رمان اجتماعي 
در اين رمان "توماس مان "به توصيف گروه هاي اجتماعي گوناگون درون اقشار فرهنگي و
تحصيلكرده جامعه شهرنشين مي پردازد، به ويژه ارتباطات دانشجويي، استادان، شاعران و
نويسندگان متعلق به حلقه هاي هنري مونيخ اينجا است كه فنون تدوين گري به ويژه به 
گونه اي نافذ و موثر ظاهر مي شوند: توماس مان بسياري از شخصيت هاي رمان را از روي 
شخصيت هاي واقعي نسخه برداري و تقليد مي كند. در پاره اي جاها نام برخي افراد آورده 
مي شود، براي مثال رهبران اركستر به نام هاي "كلمپرر" و" برونووالتر"، ديگر منتقدين 
موسيقي و كنسرت ها و همچنين "تئودور. و. آدورنو". همچنين وقايع واقعي نيز در اينجا
گنجانده شده اند كه در ميان آنها كنسرت هايي معين، اجراهاي اپرا يا جشنواره ها به چشم 
مي خورند، ولي تقريبا در اواخر رمان تعداد رويدادهاي زمان حاضر افزايش مي يابند. 
غالب چهره ها و منش و رفتار شخصيت ها عينا از روي شخصيت هاي واقعي نسخه برداري شده 
است كه به ترتيب ذيل تنها به ذكر نام آنها اكتفا مي كنيم: 
* شخصيت خانم سناتور" روده "و دختراش "اينس "و" كلاريسا" از روي جوليا مادر توماس مان و
خواهران مان به نام هاي "جوليا" و" كارلا" گرفته شده اند. 
* نويسنده _ آلماني فرانسوي به نام "ژانت شويرل "الگو و نمونه شخصيت "آنت كولب" نويسنده 
است. 
*" رودي شورت فگر" نوازنده ويولن و كسي كه مدت هاي درازي بهترين دوست "لووركون "محسوب
_ مي شد از روي شخصيت "پل ازنبرنگ "دوست مونيخي توماس مان، نقاش و نوازنده ويولن، گرفته 
شده است. 
*" روديگر شيلد كناپ "مترجم و نيز دوست "لووركون "_ نسخه شخصيت "هانس رايزيگر" شاعر
غزل سرا و مترجم و دوست توماس مان است. 
*" لووركون "_ شخصيت او از روي زندگي "هوگوولف "و به ويژه "فريدريش نيچه "ساخته و
پرداخته شده است و در نهايت هم "لووركون "و هم "تسايت بلوم "نحله هايي از شخصيت و
بيوگرافي شخص توماس مان را دارا هستند. در اجتماعي كه در اينجا به تصوير كشيده شده است، 
هيچ گونه طريقه و شيوه هاي رفتاري شاخص و منحصربه فردي قابل تشخيص نيست. توماس مان اين 
جامعه را به شكل افرادي محدود و يكنواخت مجسم مي كند كه تقريبا به شكل كاريكاتور
شخصيت ها درآمده اند توماس مان به ويژه اين مسئله را در توصيفات خود از حلقه هنرمندان 
مونيخي به شدت به تجسم درمي آورد. به عنوان نمونه شخصيت "دانيل تسوهوهه "شاعر در اينجا
آورده شده است: او همواره تذكراتي يكنواخت و كليشه وار دارد نظير" زيبا است، زيبايي 
دارد، كاملا درست است ! كاملا درست است ! البته كه اين طور است مي توان اين طور گفت ! "
او با اين كار مي خواهد به اظهارنظرهاي نقادانه و تخصصي بپردازد، اما خواننده با خواندن 
توصيفات او بلافاصله حس مي كند كه اين اظهارات حاكي از ناداني و عدم اطمينان است. علاوه 
بر اين، از آنجا كه او اين عبارات را در هر موقعيتي و بدون در نظر گرفتن تناسب موقعيت 
به كار مي برد، غالبا نابجا و نامناسب به نظر مي رسند. اين موقعيت به ويژه در پايان 
رمان هنگامي كه "لووركون "نطق خداحافظي خود را ايراد مي كند حالتي گروتسك وار به خود
مي گيرد. همان گونه كه در ارتباط با مسائل و مشكلات هنرمند گفته شد، توماس مان، در
اينجا جامعه اي واپس گرا، دچار ركود و محدود را توصيف مي كند. براي او اين جامعه 
تصويرگر سابقه تاريخي فاشيسم است و علت ظهور پديده فاشيسم و گسترش آن در آلمان. 
فاوست و رمان آلماني 
در ابتدا بايد به كمك توصيفي از درون مايه هاي فاوست، به تشريح ذهنيت توماس مان درباره 
راه و رسم آلماني و" آلماني تمام عيار" پرداخت سنت و حكايات فاوست به شخصيتي حقيقي 
يعني پروفسور" گئورك فاوست "برمي گردد كه از سال 1480 تا 1540 در شهرهاي دانشگاهي چون 
" ويتنبرگ "و" ارفورت "زندگي مي كرده است او پس از اتمام تحصيلات خود در علوم مرسوم 
زمان خويش چون پزشكي، ستاره شناسي و علم كيميا به شدت خود را درگير شيادبازي و
شارلاتانيسم كرد. داستان زندگي او در بسياري از گزارشات تاريخي معاصر نقل شده و در طول 
زمان از صبغه اي افسانه اي و باورنكردني برخوردار گشته است: صحبت از احضار ارواح و
پيشگويي است و در انتها او توسط شيطان، كه در پيكر يك سگ ظاهر شده است، ربوده مي شود. 
اين علائم و نشانه ها حكايات فاوست را به وجود مي آورد كه اولين بار در سال 1587 تحت 
عنوان" تاريخچه سرگذشت دكتر يوهان فاوستن "به چاپ رسيد. 
برطبق اين روايت، "فاوست "دانشمند علم الهيات بوده و پس از امتحانات دكتري پشتكار خود
را معطوف به سحر و جادو مي كند و به سبب ميل و اشتياق شديد به دانش و فراگيري به جايي 
مي رسد كه با شيطان پيمان مي بندد، مدت 24 سال هر آرزوي فاوست كه براي او قدرت و دانش و
احاطه بر كل امور را به ارمغان مي آورد، برآورده مي شود و پس از آن روح او به شيطان 
تعلق مي گيرد. فاوست از آن پس زندگي سراسر لبريز از لذتي را پيش مي گيرد ولي همچنان به 
مطالعات علمي و شعبده بازي و حقه هاي جادويي خويش ادامه مي دهد آرزوي او براي ازدواج، 
با نقشه شيطان مغايرت داشته و" فاوست "از عهدي كه با شيطان بسته است نادم و پشيمان است. 
با وجود اين، شيطان از آن پس ادامه اين حس پشيماني را با موسيقي شيطاني سركوب مي كند. 
فاوست در" ويتنبرگ "شبحي به هيات "هلنا"(هلن)را احضار مي كند و او را به عقد خود
درمي آورد و از او صاحب پسري مي شود به نام "يوستوس "پس از گذشت مدت زماني طولاني 
فاوست، پس از آنكه نطق خداحافظي خود را در برابر دانشجويان "ويتنبرگ "ايراد مي كند، با
تحمل و درد و رنجي وحشتناك مي ميرد. همراه با مرگ او" هلنا" و پسرش نيز دوباره ناپديد
مي شوند. "توماس مان "در نگارش "دكتر فاستوس "به شدت از الگوي افسانه هاي مردمي تاثير
پذيرفته و آن را سرمشق خود قرار داده است كه اين مسئله با مقايسه نمونه هاي موازي رمان 
با افسانه "دكتر فاستوس "آشكار مي شود: 
*" لووركون "و همچنين "فاوست "به خاطر اشتياق و تمناي دانش و آفرينش در قبال اعطاي اين 
موهبت ها مهلتي 24 ساله دريافت مي كنند و هر دوي آنها بايد در برابر ممنوعيت ازدواج خود
سر تسليم فرود آورند(فاوست با يك روح، كسي كه به هيچ عنوان شخصي حقيقي نيست، ازدواج 
مي كند). 
علاوه بر اين، نقطه اوج "رمان "نيز همچون افسانه مردمي در مراسم خداحافظي قهرمان 
داستان است. در ادبيات، درون مايه فاوست هميشه به عنوان الگويي براي انساني كه همواره 
در تلاش براي پيشرفت و عميق شدن است به كار مي رود، كه در عين حال نمايانگر جامعه اي 
واپس گرا است كه امكان به كارگيري شايسته و درخور توانايي هايش را از او سلب مي كند. 
همان گونه كه قبلا بارها گفته شد، مفاهيمي چون قراردادها، كه بايد بر آنها غلبه كرد، 
در ارتباط با اين مسئله قرار دارند. پيمان بستن با شيطان به معناي فروختن روح، چشم 
پوشيدن از عشق و انگشت نما كردن فرد در ميان اجتماع به خاطر زندگاني مترقي زميني توام 
با دانش و پيشرفت محدود است. يك نشانه ديگر درون مايه فاوست تقابل ميان نيروي شيطاني و
روشنگري(كسي كه به روشن بيني و روشنگري رسيده است)پايان هرج و مرج از يك سو و نظم از
سوي ديگر يا چنان كه "هانس ماير" مي گويد، ميان شور و سرمستي است. در نهايت مي توان 
چنين نتيجه گرفت كه حكايات فاوست همواره به مضمون تنش ميان اين دو قطب موجود درون فرد
مي پردازد. توماس مان، فاوست را به عنوان حكايتي متعلق به آلمان باستان مي داند و از
اين رو ويژگي هاي ضد و نقيض آن را ويژگي هاي باستاني آلماني مي داند. او در سال 1945 به 
" والتر فون مولو" چنين مي نويسد: "عهد با شيطان وسوسه اي است كه در اعماق پيشينه 
باستاني آلمان ريشه دارد و يك رمان آلماني كه تحت تاثير رنج ها و آلام چند سال اخير، و
آنچه بر آلمان گذشته نوشته شده حتما بايد اين پيمان هولناك را به عنوان مضمون اصلي در
خود داشته باشد. "و نيز در سال 1945 در سخنراني خود با نام "آلمان و مردمش "اين 
خصوصيات دوگانه و متناقض آلماني را به عنوان شاهد و مدعايي بر گفتار خود دليل مي آورد. 
او، پيش از هر كس، براي بيان اين خصوصيات، شخصيتي چون "مارتين لوتر" را به عنوان نمونه 
و الگويي براي شيوه و سنت آلماني برمي گزيند، چرا كه او را نمونه كامل يك آلماني و تجسم 
غول آساي آلماني مي داند. تصويري كه مان از لوتر ارائه مي دهد، يك "انقلابي محافظه كار" 
است كه به جهت شيوه و رفتار سياسي متناقض خود، ارادت به شهزادگان در خلاف جهت رنج و
حرمان دروني اش تاثيري دوگانه دارد، يعني در عين رهايي بخش بودن، واپس گراست و در ادامه 
توماس مان مدعي مي شود كه اين دوگانگي پايه گذار و پديد آورنده دوگانه انگاري آلماني 
بوده است: والاانگاري آلماني و سياست ارباب رعيتي در مقابل درون گرايي ژرفاي باطن 
آلماني. درون گرايي آلماني براي توماس مان آشكارا از طريق "ذوق موسيقي "آلماني بيان 
مي شود. موسيقي براي او همان تضاد و دوگانگي را دارد و او را چنين مي نامد: "قلمروي 
شيطاني". چيزي كه در بعيدترين نقطه از واقعيت قرار دارد و در عين حال شوريده ترين هنرها
است، انتزاعي و اسطوره اي. از آنجا كه از نظر توماس مان خصوصيات قاطع و آشكار شيوه و
سنت آلماني اساسا دوگانگي و تضاد است، چنين نتيجه مي گيرد كه "فاوست "رمان آلماني او
بايد يك موسيقي دان باشد: "اگر قرار است كه فاوست نمايانگر روح آلماني باشد، پس بايد
اين روح موسيقايي باشد; چرا كه آنچه انتزاعي و اسطوره اي است، موسيقايي و گوش نواز است، 
اين شيوه و رفتار آلماني در برابر جهان است... "
و" لووركون "در رمان "دكتر فاستوس "مي گويد: "جالبترين پديده هاي زندگي همواره از اين 
دو چهرگي گذشته و آينده برخوردار بوده اند و به راستي كه آنها همواره پيشرفت و پسرفت را
يكجا در خود جاي داده اند. آنها خود معناي دوگانه زندگي را به شما نشان مي دهند. "]]>
</TEXT>
</DOC>
<DOC>
<DOCID>HAM2-811011-005</DOCID>
<DOCNO>HAM2-811011-005</DOCNO>
<ORIGINALFILE>/1381/811011/cultw.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[حكايت يك نسل افسرده]]>
</TITLE>
<TEXT>
<![CDATA[نقدي درباره رمان برهنه ها و مرده ها
ديويد دمپسي 
ترجمه: سالومه ابطحي 
" نورمن ميلر" با نوشته هايش در ذهن ها رسوخ مي كند. شايد نويسندگاني به مراتب بهتر از
" ميلر" وجود داشته باشند كه موفق به اين كار نشده اند. كتاب" برهنه ها و مرده ها" كه 
داستان جنگي خيالي در كنار اقيانوس آرام است، بيانگر عقايد تيره و تار او درباره قساوت 
و خشونت جنگ مدرن است و بدون شك مهم ترين داستاني است كه درباره جنگ و درگيري در
سال هاي اخير نوشته شده است كه با صداقتي بي رحمانه به بيان واقعيات مي پردازد. مي توان 
اين رمان را با بهترين داستان هايي كه در پي جنگ جهاني اول نوشته شدند مقايسه كرد. 
درون مايه اين داستان پر از تكرار است و در آن لفاظي و تجزيه و تحليل بيش از حد به چشم 
مي خورد. 
]]>
<IMAGE>/1381/811011/p16-5.jpg</IMAGE>
<![CDATA[
" برهنه ها و مرده ها" كتابي است بسيار طولاني كه در آن گرداب نايل و نوميدي خواننده را
در خود فرو مي برد و او را از عالم رويا بيرون مي آورد، به نحوي كه ديگر هيچ مجالي براي 
روياپردازي و خيال براي وي باقي نمي ماند. اين كتاب از تكرار اشباع است و در مورد هر
مسئله اي حداقل سه بار سخن پردازي شده است. 
ميلر در اين كتاب، به بررسي رفتار جنسي سربازان آمريكايي مي پردازد و سبك نوشتاري او
كاملا بيانگر يك فضاي نظامي است اما در آن به هيچ وجه غلو و بزرگنمايي صورت نگرفته 
است: سربازان آقاي "ميلر" آدم هايي واقعي هستند كه به زبان محلي "دردها و آلام بشريت "
تكلم مي كنند. مضمون داستان به محدوده جنگ وفادار باقي مي ماند و از نشان دادن درگيري 
و كشت و كشتار و خون هراسي به دل راه نمي دهد، هرچند كه بيشتر وقت ها شجاعت و تهور
سربازان را به تصوير نمي كشد. اما با وجود تمامي محسنات و فضاي پر از احساس كتاب، اين 
داستان چيزي به جز يك سري درگيري هاي هيجان انگيز نيست كه بسيار ماهرانه به تصوير كشيده 
شده است. خواننده هرگز نمي تواند هدف اصلي داستان را به درستي دريابد و براي همين ما هم 
به درستي نمي دانيم كه هدف اصلي داستان واقعا چيست؟ شايد بتوان گفت كه آقاي "ميلر" جنگ 
و كساني را كه در جنگ شركت مي كنند دوست ندارد، اما اين نمي تواند هدف اصلي يك داستان 
باشد" ميلر" تمام تلاش خود را به كار مي بندد تا نشان دهد نامطبوع بودن جنگ به دليل 
طبيعت و وجود كساني است كه در آن شركت مي كنند و طبيعت اين افراد نيز در جاي خود توسط
شرايط اجتنابناپذير جنگ و فضاي ارتش احاطه شده و تحت تاثير قرار گرفته است. 
نسلي كه در زمان آخرين جنگ(جنگ جهاني دوم)به وجود آمدند براي نجات دنيا و حاكم كردن 
دموكراسي بر آن مناسب نيستند; چون افسردگي و نااميدي اين نسل را تباه كرده است. هنوز
اقليت هاي اين نسل(در اين كتاب دو شخصيت يهودي كه يكي مكزيكي و ديگري آمريكايي است، 
وجود دارند)كاملا نتوانسته اند خود را با روياي ملي شدن و منسجم شدن وفق دهند. حتي 
آدم هاي غيراقليت ديگر هم بر سر منافع اقتصادي و منطقه اي با هم رقابت مي كنند. آقاي 
" ميلر" اعتقاد دارد كه در زمان صلح اين تفاوت ها قابل تنظيم است، اما در جنگ كوچك ترين 
اختلافات و تفاوت ها شدت مي يابند; چون سيستم حاكم به افراد مختلف قدرت هاي پيش بيني 
نشده مي دهند. موضوع اصلي كتاب بررسي رفتار يك سرباز در زمان هايي است كه مجبور به حفظ
ظاهر و بروز بهترين خصيصه هاي شخصيتي اش نباشد. 
در اين داستان جنگ از زاويه ديد يك دسته سرباز و يك سرگرد و ژنرال روايت مي شود كه جنگ 
را به تكان دهنده ترين وجهي به تصوير مي كشند. در اين كتاب تك تك سربازان با دقت بررسي 
شده اند و نويسنده با رجوع به گذشته آنها نشان داده است كه هركدام محصول چه فضاي 
اجتماعي و فرهنگي هستند و اگر كوچك ترين شكي وجود داشته باشد كه آقاي ميلر نويسنده اي 
تيزهوش و ماهر است اين توصيف ها كاملا شك ما را برطرف مي كنند. اما جريان اصلي داستان 
بسيار كند است. سخن پردازي زياد در مورد جنگ باعث خستگي و بي حوصلگي خواننده مي شود و
بعضي قسمت ها به رابطه ميان شخصيت ها پيش از جنگ و علت حضور آنها در جنگ بسيار كم 
پرداخته شده است. به علاوه ژنرال كه قسمت زيادي از تمركز داستان روي او است، به طور
مشخص يك فاشيست زياده از حد روشنفكر است. كسي كه اعتقاداتش نه كاملا به فاشيست ها شبيه 
است و نه قانع كننده و قابل قبول است. مواردي كه ذكر شد ايرادهاي داستان بودند، اما
اين نقض ها چيزي از قدرت كلي داستان نمي كاهد، صحنه اي كه "گالاگر" نامه هايي از همسر
مرده اش دريافت مي كند، نامه هايي كه پيش از آنكه هنگام زايمان جان بسپارد آنها را
نوشته است، مرگ "ويلسون "تلاش آزادگرانه و بيهوده گروهبان واحد نظامي كه از افرادش 
مي خواست كوه را اندازه بگيرند. اينها لحظاتي هستند كه باعث مي شوند خواننده عميقا جنگ 
را لمس كند. 
تمامي اين لحظات بيانگر پيروزي رئاليسم است، اما در آن از شور و عشقي كه باعث قدرت 
بخشيدن به بشر و هدايت او مي شود خبري نيست. كتاب" برهنه ها و مرده ها" كتاب
فوق العاده اي نيست، اما مسلما شاهدي است بر وجود يك استعداد چشمگير در ميان نويسندگان 
آمريكايي. 
نيويورك تايمز 1948]]>
</TEXT>
</DOC>
<DOC>
<DOCID>HAM2-811011-006</DOCID>
<DOCNO>HAM2-811011-006</DOCNO>
<ORIGINALFILE>/1381/811011/cultw.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[حاشيه ادبيات]]>
</TITLE>
<TEXT>
<![CDATA[* اوديسه _ بالتازار امين مالوف 
]]>
<IMAGE>/1381/811011/p16-2.jpg</IMAGE>
<![CDATA[
يك نوشته تخيلي در بهترين شكل ممكن. ماه ها پيش از پايان رستاخيزگونه "سال ديو"، 1666،
تاجري راهي سفر مي شود تا صدمين اسم از اسماء خداوند را بيابد(در قرآن 99 اسم عنوان 
شده). اين سفر او را به سرزمين هايي مي برد كه بعدها كشف مي شوند. مهيج و اصيل. 
*" نات "م را به نشانه مرگ گرفت 
فردريك نات، نويسنده "م را به نشانه مرگ بگير" در سن 86 سالگي مرد. اين جنايي نويس 
موفق با آن كه در عالم نمايش نامه نويسي كاملا سرشناس است اما فيلمي كه آلفرد هيچكاك 
از روي "م را به نشانه مرگ بگير" ساخت نام او را در ميان نويسندگان جهان برجسته كرد. 
نات نمايش نامه هاي ديگري هم دارد به نام هاي "از مرگ برايم بنويس "و" تا تاريك شدن هوا
منتظر بمان "كه اين آخري 374 بار در برادوي روي صحنه رفته است. 
* مردي براي تمام درياها
]]>
<IMAGE>/1381/811011/p16-3.jpg</IMAGE>
<![CDATA[
در ايران مشخصا نويسنده اي كه در ژانر دريايي بنويسد نداريم. اما پاتريك ابرايان 
نويسنده اي است كه فقط در اين ژانر مي نويسد و سال ها است كه شخصيت هاي رمان هايش 
آدم هاي ثابتي هستند كه ماجراهاي ريز و درشت را از سر مي گذرانند. جك آبري ناخداي 
انگليسي و دوست ايرلندي عبوس اش، دكتر ماچورين، شخصيت هاي اصلي اين ماجراها هستند. 
" ناخدا و فرمانده "يكي از آثار او است كه قرار است با بودجه 135 ميليون دلاري فيلم شود
و قرار است راسل كرو در اين فيلم دنياي نقش كند. 
* آرزوهاي بر باد رفته يك شاعر
خوسه اييرو، شاعر بلندآوازه اسپانيا شنبه گذشته(30 _ آذر 21 دسامبر)در سن 80 سالگي 
درگذشت و خاكستر جسد وي طي مراسمي به عمارت "مردان برجسته سانتاندر" انتقال يافت و
براساس وصيت نامه به جامانده از شاعر تمامي دست نوشته هاي آثار، اسناد و نامه هايش در
اختيار" مركز شعر خوسه اييرو" در مادريد، كه زير نظر دختر _ شاعر _ مارگريتا اداره 
مي شود، قرار خواهد گرفت. 
بنابه اظهار مانوئل رومرو(داماد شاعر)خوسه اييرو كمتر از دو هفته پيش از مرگش، مدت 
چهار روز را در كنار اعضاي "بنياد آنتونيو گالا" واقع در كوردوبا گذراند و ضمن گوش 
سپردن به آثار شعري اعضا، به راهنمايي آنان مشغول بود و در روز پاياني اين جلسات با
تاكيد بر اينكه: اشعاري كه امروز براي شما مي خوانم "در واقع غزل خداحافظي من هستند".. 
. به قرائت گلچيني از آثار خود پرداخت. 
]]>
<IMAGE>/1381/811011/p16-4.jpg</IMAGE>
<![CDATA[
او كه در سال 2000 براي اولين بار دچار حمله قلبي شده بود و پس از سپري ساختن دوران 
درمان تا حدودي سلامت خود را بازيافته بود، در طول دو سال پاياني عمر خود، چند نوبت به 
علت تشديد عارضه قلبي در بيمارستان بستري شده بود، سرانجام هنگامي كه جمعه گذشته در
كنار نوه هاي دختري خود: "پائولا" و" پاچا" بود، دچار عارضه حاد تنفسي شد و روز بعد در
بيمارستان كارلوس سوم، در مادريد بدرود حيات گفت. 
خوسه اييرو به عنوان يكي از چهره هاي شاخص شعر و ادب اسپانيا، افتخارات فراواني را در
كارنامه هنري خود به ثبت رسانده است، از جمله جوايز ارزشمندي چون: "ملكه سوفيا" _ 1995،
" ميگل د سروانتس "_ 1998،" جايزه ملي شعر اسپانيا" _ در سال هاي 1953 و 1999، "جايزه 
ملي ادبيات اسپانيا" _ 1990،" منتقدين "_ در سال هاي 1958 و 1965 و نيز" جايزه شاهزاده 
آستورياس در ادبيات "_ 1981. 
او در يكي از آخرين مصاحبه هاي خود، در پاسخ به پرسش گزارشگري كه از او مي پرسد كه او
سوسياليست است يا يك كمونيست، مي گويد: "نه اين و نه آن ! من از چپي ها سرخورده ام ! و
براي هيچ چيزي مبارزه نمي كنم. خودت بگو، چه كسي را امروز مي تواني در اروپا پيدا كني 
كه ماركسيست باشد؟! من كه به آن اعتقادي ندارم... آقا جان ! من متولد 1922 هستم و سرد
و گرم روزگار چشيده ! در دوران جواني به احقاق حق مردم سخت دلخوش بودم، ولي بعد از شكست 
سنگين جمهوري و جمهوريخواهان و حاكم شدن ديكتاتوري فرانكو تمام آرزوهايم را بر باد رفته 
ديدم و... "
از ميان آثار اين شاعر مي توان به كتابهاي "زمين، بي ما" و نيز آخرين اثر او" دفتر
شعر نيويورك "كه در سال 1998 منتشر گرديد و از سوي منتقدين و خوانندگان با استقبال 
فراوان روبه رو شد، اشاره كرد.]]>
</TEXT>
</DOC>
<DOC>
<DOCID>HAM2-811011-007</DOCID>
<DOCNO>HAM2-811011-007</DOCNO>
<ORIGINALFILE>/1381/811011/cultw.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[جودي ابوت، نابغه كاغذي]]>
</TITLE>
<TEXT>
<![CDATA[سميه نصيري ها
جودي ابوت را سال ها است كه مي شناسم، دقيقا از دوران نوجواني. شايد در دوران پرفراز
و نشيب نوجواني دلم مي خواست جاي او باشم. خيلي از لحظاتي كه ماجراهايش را مي خواندم 
دوست داشتم دردسرهاي او مال من باشد. جودي دختري است كه اصولا دردسر درست مي كند و
اتفاقا دردسرهايش اطرافيان را هم به دردسر مي اندازد. خوب است قدري باانصاف باشيم. 
شايد از اين جهت دلم مي خواست جاي جودي باشم كه خداوند در تمام لحظات زندگي يار و ياورش 
بود. در تمام لحظات سياه و بغرنج زندگي خداوند به ياري اش مي آمد و اوضاع اش سروسامان 
پيدا مي كرد. لطف خداوند هميشه شامل حال او بود. 
اما كاش جودي آنقدر خوش شانس نبود، همين قدر كه تو در يك نوانخانه سياه، كثيف، بدتركيب
روزگار تلخ و سياهي را بگذراني و از گرسنگي شكمت به پشتت چسبيده باشد و مثل دخترك 
كبريت فروش همه خواسته هايت را در حد آرزو ببيني، آن وقت سايه اي به اسم بابالنگ دراز
پيدا شود و تو را از آن نوانخانه اسفناك نجات دهد و به شبانه روزي بفرستد، مي تواند
نهايت شانس يك موجود باشد جودي ابوت با تمام توانايي هايش مي توانست ادامه قصه اش را
خودش پيش ببرد لااقل آنقدر متكي به امداد و شانس نباشد. 
اما جودي را دوست دارم به خاطر جسارتش. جسارت در قصه نويسي، در بازي بسكتبال، تلاشش 
براي پس دادن پول هاي كمكي بابالنگ دراز و در عاشق شدن. 
جودي حتي در عاشق شدن جسارت دارد. عاشق جرويس پندلتون مي شود كه چندين سال بزرگ تر از
او است و ثروتش گذشته و حال و آينده جودي را مي خرد و مي فروشد. 
اما عشق قاعده و قانون برنمي تابد. جودي عاشق جرويس مي شود و باز هم آنقدر جسارت دارد
تا موضوع را به بابالنگ دراز بگويد. كسي كه همه زندگي اش را از او دارد حتي پيامدهاي 
حرفش برايش اهميتي ندارد. جودي عاشق است، همين. 
پشتكار جودي يكي ديگر از صفاتي است كه مرا وادار مي كند تا ستايشش كنم. هر روز و هر
روز و هر روز براي بابالنگ دراز نامه هايي مي نويسد كه هيچ پاسخي ندارد. اما پشتكار آن 
چيزي است كه او را قلقلك مي دهد تا باز هم قلم را روي كاغذ بچرخاند و براي بابا بنويسد. 
شايد همين پشتكار در نوشتن نامه براي بابا از او يك نويسنده مي سازد. 
جودي از هر فرصتي هرچند كوتاه براي گردش و تفريح و از همه مهم تر سياحت بهره مي برد. 
به خانواده سالي سر مي زند. با جوليا پندلتون معاشرت مي كند. به باغ كودكي هاي جرويس 
مي رود و هزاران كار عجيب ديگر. در تمام اين لحظات او شاد است و مي خندد، تصاويري كه 
هرگز تا پيش از اين از زندگي اش نديده، آنقدر برايش جذاب است كه همه آنها را در ذهن ثبت 
و ضبط مي كند. 
جودي مثل سيندرلا يا كوزت يك دختر يتيم است، اما هرگز مثل سيندرلا دلت برايش نمي سوزد; 
چون دختر كاملا مستقلي است و شخصيت خودساخته اي دارد. هرگز حرف زور از كسي نمي شنود و
هرگز احساس بدبختي نمي كند. بلكه او خوشبخت مطلق است، فقط اوضاع آنطور كه دلش مي خواهد
نيست. تعبير او از قضايا هرگز آنطوري نيست كه ما مي بينيم. او قضايا و مشكلات را از
دريچه چشم شخص خودش حل و فصل مي كند. 
او هرگز يك دختر معمولي نيست. شايد تنها دختري باشد كه در مدرسه شبانه روزي شبها تا
ديروقت بيدار مي ماند و نامه مي نويسد، آن هم نامه هاي بي پاسخ. او در توهمات خود غرق 
است. بابالنگ دراز كسي كه او را از منجلاب نجات داد، برايش تصويري است كاغذي روي يك 
ديوار، اما او در توهم ذهني خودش با او حرف مي زند. درد دل مي كند، راه مي رود، شعر
مي خواند و از او راهنمايي مي گيرد. 
جودي ابوت دختر بااستعدادي است. دختر بااستعدادي كه در محدوده سني خودش زندگي مي كند، 
درس مي خواند و مي نويسد و هرگز حتي لحظه اي جلوتر از سنش زندگي نمي كند. جودي آن قدر
ساده و بي پيرايه است كه حتي درصدي هم تصور نمي كند ممكن است جرويس پندلتون كنارش همان 
بابالنگ دراز نامرئي باشد. با وجود تمام فاكتورهاي مشترك. جودي، عادت به پيش بيني 
اتفاقات ندارد; چون روزي كه اولين قصه اش را نوشت هرگز فكر نمي كرد جايزه اول 
داستان نويسي را از آن خود كند. 
جودي قهرمان قصه اي است كه نويسنده اي به نام جرويس پندلتون همه حوادث و اتفاق هايش را
نوشته و فقط منتظر است تا قهرمان بيايد و در اين مسيرها گام بردارد او حتي پايان تمام 
راه ها را مي داند. 
جودي نابغه است، يك نابغه كاغذي، اما كاش آنقدر شانس نمي آورد. بابالنگ دراز همان 
جرويس پندلتون نبود. كاش جودي لحظاتي واقعا تنها مي ماند و در تنهايي تصميم مي گرفت. 
كاش نويسنده قهاري نمي شد. او را دوست دارم و دلم مي خواست جاي او باشم اما اگر من جاي 
او بودم، دوست داشتم قدري بيشتر براي زندگي ام تكليف تعيين مي كردم. سيندرلا خودش آرزو
كرد تا به آن مهماني برود. وقتي رفت كفشش را جا گذاشت تا قصه به دنبال او بيايد. اما
جودي قهرمان قصه اي است كه پيش از به وجود آمدن او نوشته شده. جودي ابوت اسم 
منحصربه فردي نيست. مي توانست در الگوي اصلي اين قصه جاي جودي هر اسم ديگري بنشيند و
موفق شود. 
اگر جودي تمام راه ها را درست نمي رفت و گاهي به بيراهه ها سر مي زد، سرنوشتش آنقدر
محتوم و مقطوع نبود. او مي توانست بيشتر خطر كند، مثل پينوكيو مي توانست بيشتر تجربه 
كند و مي توانست به جاي اينكه يك قهرمان يا نابغه كاغذي باشد شاهزاده قلبها باشد، مثل 
پينوكيو كه با همه خطاهايش و دروغ هايش در قلب همه جهان جاي دارد. جودي ابوت را نابغه 
كاغذي مي ناميم 1. 
پي نوشت: 
1. بابا لنگ دراز، نوشته جين وبستر، ترجمه ميمنت دانا]]>
</TEXT>
</DOC>
<DOC>
<DOCID>HAM2-811011-008</DOCID>
<DOCNO>HAM2-811011-008</DOCNO>
<ORIGINALFILE>/1381/811011/econw.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[پرنده هاي نيمه عمر]]>
</TITLE>
<TEXT>
<![CDATA[گروه _ اقتصاد امير حسين مهدوي: فقط با امضاي آقاي پرزيدنت. قانون تحريم 30 صفحه اي 
ايالات متحده هيچ منفذي را براي شركت هاي هواپيمايي ايران باقي نگذاشته است اين قانون 
ايران را از خريد هواپيماهايي با 10 درصد ساخت آمريكا محروم مي كند. آمريكا حتي در متن 
قرارداد فروش هواپيما به ديگر كشورها هم بندي را پيش بيني مي كند كه به موجب آن انتقال 
هواپيما به ديگر كشورها با موافقت ايالات متحده ممكن خواهد بود. يعني ايران در شرايط
فعلي قادر به خريد هيچ هواپيماي نو و دسته دوم غربي نيست. 
]]>
<IMAGE>/1381/811011/p13-1.jpg</IMAGE>
<![CDATA[
جهاني شدن 
جهاني سازي صنعت كه هم اكنون ذهن مديران كشور را به خود مشغول كرده سال هاست كه در
صنعت هواپيماسازي رخ داده است. دو كارخانه بوئينگ آمريكا و ايرباس فرانسه عملا تنها
بازيگران عرصه ترابري هوايي جهان به شمار مي روند. چه آنكه خطوط ايرفلوت روسيه و
ميراويا روماني هم در حال حاضر با اين پرنده ها به تهران سفر مي كنند رشد صنعت 
هواپيماسازي اوكراين و روسيه هم در زمان اتحاد جماهير شوروي تنها به كمك بازارهاي بسته 
اروپاي شرقي ممكن بود. با باز شدن بازارهاي اين كشورها و پيوستن تدريجي اين كشورها به 
اتحاديه اروپايي و پيمان آتلانتيك شمالي(ناتو)بوئينگ و ايرباس آسمان شرق را هم تسخير
كرد. تيراژ توليد توپولف، ياك، آنتونوف و ديگر توليدات شرق به ارقام ميكروني رسيده و
جاي خود را در بازارهاي جهاني از دست داده اند. 
حتي فوكر هم كه محصولات - F100 و- F28 آن با آرم ناوگان آزادگان هما و آسمان در خطوط
داخلي پرواز مي كنند، ديگر توليد قابل توجهي ندارد. هرچه هست بين ايرباس و بوئينگ تقسيم 
مي شود. توليدات كمپاني ايرباس اسما فرانسوي و در حقيقت محصول مشترك اتحاديه اروپاست. 
شركت كالسا اسپانيا بال اين هواپيما را مي سازد و ايتاليا، انگلستان، فرانسه و آلمان 
هم در توليد آن مشاركت دارند50 /7 درصد مدل هايي از اين هواپيما كه موتور آن توسط
كمپاني" رولزرويس "(RR)بريتانيا ساخته مي شود هم آمريكايي است. موتور برخي از مدل ها
هم كه از شركت جنرال الكتريك اين كشور خريداري مي شود. در اين شرايط كه كل بازار مستقيم 
يا غيرمستقيم در قبضه آمريكاست ايران 140 در اصفهان به پرواز درآمد. هواپيمايي كه هنوز
هما و ديگر خطوط هوايي داخلي حاضر به تحويل گرفتن آن نشده اند. محمود مهرانپور عضو هيات 
مديره هما تفكر ساخت ايران 140 را مربوط به دوران گذشته و در جهان امروز غيرمنطقي 
مي داند. چهار سازنده موتور هواپيما در GE دنيا(آمريكا)CFM،(فرانسه و آمريكا)RR،
(انگليس)IAE و(چندمليتي كه 40 درصد آن متعلق PW به آمريكاست)هستند. 
چون نمي توانيم 
تنها خريد هواپيماي جمهوري اسلامي ايران به جز چند فروند فوكر كه در پروازهاي داخلي و
به مقاصد نزديك نظير كشورهاي خليج فارس كاربرد دارد، دو فروند _ ايرباس 600 A 300 بوده 
است. اين دو هواپيما در سال هاي 93 و 94 با اجازه شخص جورج بوش رئيس جمهور وقت آمريكا
به ايران واگذار شدند. رئيس جمهور بوش با امضاي خود در اين مورد خاص، به علت حمله ناو
آمريكايي به ايرباس ايراني كه منجر به سقوط آن روي آبهاي خليج فارس شد، قانون تحريم را
نقض كرد. در آن زمان ايران درخواست خريد 6 فروند ايرباس را داده بود كه رئيس جمهور
آمريكا فقط با 2 فروند آن موافقت كرد. 
دومين رويارويي صنعت هوايي با ايالات متحده در زمان رقيب پيروز جورج بوش و در دوران 
حكومت دموكرات ها روي داد. بيل كلينتون كه در سال هاي آخر رياست هشت ساله خود به همراه 
وزير خارجه اش به اشتباهات خود در ارتباط با ايران اعتراف كرد و به ظاهر روندي 
مسالمت جويانه را در مواجهه با جمهوري اسلامي پيش گرفت با يك درخواست جزيي هما مخالفت 
كرد. 
]]>
<IMAGE>/1381/811011/p18-2.jpg</IMAGE>
<![CDATA[
هما از آمريكا خواسته بود تا به ايران اجازه دهد قسمت اتصال موتور به بال هفت فروند
بوئينگ 747 را تعويض كند. قرار هم بر اين بود تا اين تعمير در مجموعه هاي شركت 
لوفت هانزاي آلمان صورت پذيرد. پيگيري هاي وكلاي ايران نتيجه داد و در نهايت آمريكا با
تعمير شش فروند موافقت كرد. چه هواپيماي هفتم پيش از انقلاب با كاربري باري متعلق به 
نيروي هوايي بوده و براساس مصوبه شوراي انقلاب در اختيار هما گذاشته شده بود. اين 
هواپيما كه پروازش ديگر با قوانين جهاني هوانوردي سازگار نيست هم اكنون در مسيرهاي 
داخلي و با آرم شركت ساها(متعلق به ارتش)پرواز مي كند. تمامي هواپيماهاي كشور توسط
شركت هاي اروپايي بيمه مي شوند. به همين سبب استفاده از پرنده هايي كه در ليست سازمان 
جهاني هوانوردي ثبت نشده و استانداردهاي بين المللي را رعايت نكنند در داخل هم غيرممكن 
است. 
معامله با تركيه 
بهمن 79، رحمان دادمان به وزارت راه و ترابري آمد. سابقه اختلافات او با احمدرضا كاظمي 
مديرعامل آن روز هما به پيش از وزارت بازمي گشت. در زمان وزارت محمود حجتي طي سال هاي 
76 تا 79 رحمان دادمان معاون وزير و رئيس راه آهن و كاظمي مديرعامل هما بود. شنيده 
مي شود او در آن زمان هم حجتي را براي اين انتخابش سرزنش مي كرد. مرحوم دادمان در بدو
امر مديرعامل اصفهاني هواپيمايي جمهوري اسلامي را بركنار كرد. كاظمي، همكلاسي سال هاي 
دور زنگنه به وزارت نفت رفت و به عضويت هيات مديره شركت نفت و گاز پارس درآمد. 
عمده مذاكرات خريد 6 فروند هواپيماي دسته دوم ايرباس از تركيه در زمان مديريت قبلي 
انجام شده بود. سهم داوود كشاورزيان استاندار مازندران كه پس از كاظمي وارد ساختمان هما
شد، تنها امضاي قراردادها بود. 
تركيه تنها كشوري بود كه توانست رضايت هيات حاكمه آمريكا براي فروش هواپيماي دسته دوم 
به ايران را جلب كند. 
مهرانپور در تاييد اقدام شركت براي خريد اين هواپيما با ماجراي خريد ايرباس از فرانسه 
استناد مي كند: "قرارداد اين خريد به هنگام سفر رئيس جمهور به پاريس با ژاك شيراك 
رئيس جمهور فرانسه به امضا رسيد و تا امروز حدود 40 ميليون دلار به ايرباس پرداخت شده 
است. اما رولزرويس از تحويل موتور خودداري مي كند. ما از وزارت خارجه مي خواهيم اين 
مشكل را با انگلستان حل كند. "عليرغم اينكه تنها 5 /7 درصد از موتور هواپيماهاي سفارشي 
ايران آمريكايي است اما انگليس از تحويل آن امتناع مي كند كارخانه ايرباس سالانه 150
فروند فروش به آمريكا دارد و حاضر نيست به بهاي فروش 6 فروند به ايران مهم ترين بازار
خود را از دست بدهد. علاوه بر اين لابي گسترده بوئينگ در آمريكا هم اجازه نمي دهد تا
تحريم از سوي ايرباس شكسته شود و اين شركت از بازار ايران محروم بماند. به هر رو 6
فروند هواپيما كه كهنه ترين آن 36 هزار ساعت پرواز داشت، جمعا به مبلغ 72 ميليون دلار
از سوي هما خريداري شد. هواپيمايي كه قيمت هر فروند نو آن در حدود يكصد ميليون دلار است. 
سه فروند آن از شهريور ماه جذب خطوط پروازي هما شد و سه فروند ديگر براي اورهال 
(تعميرات اساسي)پارك شده و در دست تعمير است. مديران هواپيمايي جمهوري اسلامي پيش بيني 
مي كنند اين سه فروند هم تا بهمن ماه در خطوط قرار گيرند. 
برخي از نمايندگان مجلس از زمان انجام اين خريد حساسيت هاي ويژه اي را نسبت به آن به 
خرج دادند. خباز نماينده كاشمر و رضايي نماينده بيجار بيشترين توجه را به اين مسئله 
نشان دادند و يك بار هم احمد خرم وزير راه و ترابري را براي همين خريد به پشت تريبون 
مجلس فراخواندند. 
اين در حالي است كه سه فروند هواپيماي مشابه نيز توسط شركت ماهان خريداري شده و در حال 
پروازند. ماهان متعلق به بنياد خيريه مولي الموحدين استان كرمان است. ديگر شركت بزرگ 
اين بنياد كرمان موتور توليدكننده خودرو دوو است. 
هواپيماي دسته دوم اماراتي نيز كه چندي پيش خريداري شد، عدد 51 هزار ساعت را در
كارنامه پروازي خود ثبت كرده بود. براساس ادعاي نمايندگان 6200 نفر ساعت ماموريت خارجي 
صرف اين خريدها شده است. مهرانپور مي گويد: اين ارقام اصلا براي خريد 6 فروند هواپيما
زياد نيست. چون اين ساعات صرف مذاكره، بازديد و آموزش خلبانان شده است. او ادامه 
مي دهد: خلبانان پرسابقه ما را كه هم اكنون در هما حداكثر 2500 دلار حقوق مي گيرند
شركت هاي قطري با 7 هزار دلار استخدام مي كنند. 
كل عمر پروازي اين هواپيماها 60 هزار ساعت است كه به طور ميانگين نيمي از آن سپري شده 
است هما استدلال مي كند كه بهاي اين هواپيماها متناسب با كيفيت آن بوده و خريد از
تركيه تنها گزينه پيش روي كشورمان بوده است. چه قيمت هواپيما در دنيا توسط چند شركت 
مشخص با درخواست خريدار تعيين مي شود و احتمال گرانفروشي در معاملات هوايي كاملا منتفي 
است. معاون مديرعامل هما در حالي كه از اظهارات نمايندگان عصباني به نظر مي رسد اضافه 
مي كند: "عضو هيات مديره هواپيمايي جمهوري اسلامي با تاييد دو وزير و معاون رئيس جمهور
برگزيده مي شود و مديرعامل آن هم به تاييد هيات وزيران مي رسد. آن وقت سيل اتهام ها به 
اين خريد تا آنجا پيش رفته كه مدعي شده اند چون مسئول حقوقي شركت فروشنده خانم بوده، 
موفق شده كارشناسان ايراني را فريب دهد" همه اذعان دارند خريد هواپيماي دسته دو و
نيمه عمر از تركيه در شان صنعت هوايي ما نيست اما گويا قرار است تحريم آمريكا و رابطه 
متخاصم ايران و ايالات متحده آثار خود را در اين صنعت نشان دهد و مسافران و شركت هاي 
هواپيمايي ايراني اولين پرداخت كنندگان اين هزينه باشند. 
حادثه سپتامبر 2001 و ورشكستگي دو شركت معظم سوئيس اير و يونايتد ايرلاين فرصت طلايي 
خريد هواپيما بود كه از دست رفت. عليرغم اينكه گفته مي شود يك هزار و پانصد فروند
هواپيما در يكي از صحراهاي آمريكا پارك شده و به علت نبود مسافر بلااستفاده مانده اند
اما جورج بوش پسر حاضر نيست ذره اي از موضع خود كوتاه بيايد و شرايط تحريم را براي صنعت 
ترابري هوايي ايران سهل تر كند. همان گونه كه در برابر ورود ايران به سازمان تجارت 
جهاني(O. T. W)مقاومت مي كند. قطعا طرح هايي نظير ايران 140 گره اي از هواپيمايي ايران 
بازنخواهد كرد.]]>
</TEXT>
</DOC>
<DOC>
<DOCID>HAM2-811011-009</DOCID>
<DOCNO>HAM2-811011-009</DOCNO>
<ORIGINALFILE>/1381/811011/econw.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[جسارت وزير]]>
</TITLE>
<TEXT>
<![CDATA[يكشنبه آينده روز آزمون ديگري براي دولت است. پس از آزادسازي بهاي قير و سوخت هواپيما
از پانزدهم دي ماه قيمت بليت هواپيما نيز آزاد خواهد شد رقابت هما، آسمان، كاسپين، 
ماهان، ساها و... نشان خواهد داد كه كشش قيمتي حمل و نقل هوايي در ايران چقدر است. 
عقربه هاي قيمت به كار خواهد افتاد و عرضه و تقاضا در اين بخش از اقتصاد ايران معني 
پيدا خواهند كرد گرچه قير و سوخت و بليت هواپيما خاكريزه هاي كم ارتفاعي در برابر
بنزين و گازوئيل و گندم و ديگر اقلام مشمول پرداخت يارانه هستند اما تا همين جا هم بايد
جسارت وزيران راه و ترابري و نفت را ستود كه در سال هاي خوش ارزي برخورد اقتصادي و علمي 
را با آرامش و محبوبيتي كاذب مبادله كردند و انتقاد كساني را كه تداوم تخصيص ناعادلانه 
يارانه ها را به بهاي از دست رفتن منابع هيدروكربوري كشور تجويز مي كنند تاب آوردند. 
احمد خرم از تابستان سال جاري مجوز شوراي عالي هواپيمايي كشور براي آزادسازي قيمت بليت 
را در جيب داشت. او شش ماه را صرف اقناع افكار عمومي كرد و حدود يكصد ميليارد تومان 
زيان دو شركت هما و آسمان در سال جاري را پذيرفت تا قدمي را كه دولت از برنامه دوم در
پي برداشتن آن بود، بردارد. يك هزار ميليارد ريال بودجه براي چهار درصد مسافرين كشور! 
تخصيص ناعادلانه اي كه مي توانست در خدمت توسعه شبكه راه آهن يا گسترش راه هاي كشور و
يا نوسازي ناوگان حمل بار قرار گيرد اما رمز آزادسازي اقتصادي در پاسخ سريع و انعكاس 
فوري آن در ساحت اقتصاد ملي است. با آزاد شدن قيمت بليت، پروازهاي زيان ده و كم مسافر
برچيده خواهند شد و شركت ها توان لازم را براي تجهيز ناوگان و اجاره هواپيماهاي مدل 
بالا به دست خواهند آورد. چه اگر تحريم هاي ايالات متحده سد راه نوسازي ناوگان ترابري 
هوايي كشور نبود، مي توانستيم از روزآمدترين فناوري هواپيماي ساخت آمريكا و فرانسه نيز
بهره مند شويم. دور از تصور نيست كه با سودآوري صنعت هوايي، شركت هاي خارجي اطراف چون 
امارات و بحرين و تركيه هم به تاسيس شركت ايران و يا برقراري پرواز در داخل ايران اقدام 
كند مسافر ايراني كه خلبانانش را معتبرترين خطوط هوايي جهان با ارقام _ شگفت آور شركت 
هواپيمايي قطر خلبانان ايراني را با حقوق ماهيانه 6 /5 ميليون تومان استخدام مي كند به 
خدمت مي گيرند، شايسته استفاده از پرنده هايي برتر از ياك 40، توپولوف 154 و مانند
اينهاست. شايد ايران تنها كشوري باشد كه وزير راه و ترابري(دكتر دادمان)، رئيس 
هواپيمايي كشوري(مرحوم شاهچراغي)و دو فرمانده نيروي هوايي آن(ستاري و فكوري)در
سانحه غيرجنگي هوايي جان باخته اند. اميد كه دولت در مسير اقتصادي كردن اين صنعت تزلزل 
نشان ندهد و" ايران اير" را دوباره به يكي از ده خط برتر هوايي جهان بدل كند. شايد هما
باز اوج گيرد...]]>
</TEXT>
</DOC>
<DOC>
<DOCID>HAM2-811011-010</DOCID>
<DOCNO>HAM2-811011-010</DOCNO>
<ORIGINALFILE>/1381/811011/econw.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[روياي زمستاني]]>
</TITLE>
<TEXT>
<![CDATA[بررسي توليد هواپيماي ايران 140
بخش اول 
اكبر هاشمي 
عكس: عباس كوثري 
]]>
<IMAGE>/1381/811011/p18-1.jpg</IMAGE>
<![CDATA[
دستي در آسمان تكان مي خورد، ناگهان دست از كادرهاي تلويزيوني خارج مي شود ژاك شيراك 
قدم برمي دارد. نگاه ها همراه با دوربين هاي تلويزيوني متوجه پاها و كفش هاي براق شيراك 
رئيس جمهور فرانسه مي شود كه در ناباوري و برخلاف عرف متعارف از پله هاي كاخ اليزه 
پايين مي رود. خاتمي در آستانه سوار شدن به خودرواش، با اشاره ديگران متوجه شيراك شده و
بازمي گردد، دستان دو رئيس جمهور در هم گره مي خورد. دوربين ها فلاش مي زنند. بسياري از
تحليلگران سياسي ايران به وجد آمده و اين عمل غيرمعمول و غيرمنتظره ژاك شيراك را احترام 
فرانسه و اتحاديه اروپا به خاتمي و سياست خارجي اش عنوان مي كنند اما در اين ميان 
عده اي از كارشناسان سياسي اقتصادي نيز بر اين باور بودند شيراك ضمن احترام به خاتمي 
اميدوار بود در قراردادي پرسود بتواند حداقل به تعداد نيمي از پله هايي را كه پايين 
آمده است، هواپيماي پهن پيكر ايرباس به ايران بفروشد. فروش 4 فروند هواپيماي غول پيكر
ايرباس كه ارزش آن تا 800 ميليون دلار برآورد مي شد، مي توانست شانس كنسرسيوم اروپايي 
(فرانسه، انگليس، آلمان، اسپانيا)ايرباس را براي پشت سر گذاشتن رقيب _ آمريكايي كمپاني 
_ بوئينگ بيشتر و خون تازه اي نيز به صنعت هوانوردي كه 200 هزار نفر در آن شاغل بودند
تزريق كند. قرارداد امضا شد، اما قانون "داماتو" خستگي را بر پاهاي شيراك باقي گذاشت. 
براساس قانون "داماتو"(تحريم ايران از سوي آمريكا)هر كالايي كه بيش از 10 درصد آن 
ساخت آمريكا بود نبايد به ايران فروخته مي شد. 
موتور هواپيمايي ايرباس نيز آمريكايي بود. روس هاي صبور اين را مي دانستند و بي صبرانه 
براي در آغوش كشيدن دوباره مشتري از دست رفته شان لحظه شماري مي كردند. 
آغوش گرم روس ها
در آغوششان گرفت. نخست وزير اوكراين به گرمي از علي اكبر ناطق نوري رئيس مجلس وقت، 
علي نقي خاموشي رئيس اتاق بازرگاني و هيات همراه ايراني استقبال و آنان را به سمت 
جايگاه ويژه هدايت كرد از جمله كساني كه در آن روز پاييزي به همراه نخست وزير اوكراين 
براي مراسم استقبال به فرودگاه كيف آمده بودند بهزاد مظاهري سفير وقت ايران در اوكراين 
بود. در اين ديدار رسمي كه سفير ايران(بهزاد مظاهري)خود شخصا مقدمات آن را از پيش 
آماده كرده بود نخست وزير اوكراين و ناطق نوري توافق كردند كه كميسيون مشترك اقتصادي دو
كشور را فعال كنند. پس از سفر ناطق نوري در 15 آذر سال 73 به اوكراين، وقتي قرارداد
سه جانبه تركمنستان، ايران و اوكراين توسط علي اكبر ولايتي وزير خارجه وقت ايران نهايي 
و امضا شد، بازتابهاي متفاوتي را با خود به همراه داشت. روزنامه هاي تهران اخباري از
ادعاهاي كشورهاي غربي را به چاپ رساندند كه خبر مي داد اين كشورها مدعي اند اوكراين به 
ايران صنايع نظامي فروخته است. از همان زمان گمانه زني ها آغاز شد كه به دليل حائل شدن 
درياي خزر بين دو كشور اوكراين و تركمنستان، اوكراين براي انتقال گاز تركمنستان به 
كشورش و از آن جا به اروپا نيازمند خاك ايران است. از طرفي اوكراين به عنوان بخشي از
اتحاد جماهير شوروي وارث تكنولوژي صنعتي بود كه در صورت نيافتن بازاري براي محصولات آن 
تبديل به صنعتي زيان ده مي شد همان طور كه پيش از امضاي قرارداد" ماروز" رئيس پارلمان 
اوكراين به ناطق نوري گفته بود" منطقه پيش از همه به عنوان بازاري براي كالاهاي 
اوكرايني داراي اهميت است. "از اين رو اجازه ايران براي عبور خط لوله گاز تركمنستان و
خريد هواپيماهاي توپولف و آنتونف از پيش شرطهاي اوكراين به ايران براي امضاي اين 
قرارداد سياسي، اقتصادي و نظامي تلقي شد. اما تحليل هاي داخلي تنها به يك قرارداد
سه جانبه اي اشاره داشت كه حكايت از تمايل ايران به تكنولوژي هواپيماهاي توپولف و
آنتونف روسي داشت برهمين اساس شركت صنايع هواپيماسازي ايران(هسا)وابسته به وزارت دفاع 
مدعي است قرارداد ساخت ايران 140 نه در سال 73 بلكه در سال 1375 و در پي برگزاري 
مناقصه اي بين المللي با حضور 9 كشور بين ايران و اوكراين به امضا رسيده است. اما جالب
آنكه در نشريه داخلي(شماره 46)هسا در گزارشي كه به نقل از مجله "فلايت "(چاپ فوريه 
2001)در مورد هواپيماي ايران 140، آمده است "ايران و اوكراين در سال 1993 ] ميلادي سال 
امضاي قرارداد _ سه جانبه [ 1373 قرارداد توليد 80 فروند از اين نوع ] هواپيما [آنتونف 140
را جهت مصارف غيرنظامي به امضا رساندند. "در ادامه گزارش فلايت آمده است: "ليكن 
اوكراين علاقه مند است حجم اين گونه قراردادها را افزايش دهد. "و شايد اين هم اشاره اي 
داشت به سخنان يك مقام آگاه در وزارت ماشين سازي مجتمع هاي توليدات نظامي اوكراين كه به 
اينترفاكس گفته بود: "اوكراين و روسيه در آستانه به دست آوردن توافقي در ورود ايجاد خط
توليد هواپيماهاي متوسط مسافربري از نوع توپولف 334 در ايران هستند. "
اينترفاكس در ادامه گزارش مي دهد كه ارزش چنين طرحي هنوز محرمانه است، اما ارزش 
طرح هاي مشابه آن شامل برقراري خط توليد حدود 5 ميليارد دلار تخمين زده مي شود و اجراي 
آن 10 سال و ميزان توليد آن هر سال حداقل 100 فروند هواپيما خواهد بود. "روس ها پس از
به دست آوردن اين موفقيت بزرگ "اناتولي مياليتسا" مديرعامل كارخانه دولتي هواپيماسازي 
خاركف اوكراين را به سمت وزير سياستگذاري صنعتي اوكراين ارتقا دادند و جالب آنكه مدتي 
بعد، هم زمان با راه اندازي خط توليد آنتونف 140 در ايران، پس از سقوط هواپيماي حامل 
رئيس سازمان هواپيمايي كشوري و كشته شدن شاهچراغي، بهزاد مظاهري سفير سابق ايران در
اوكراين نيز به عنوان رئيس جديد سازمان هواپيمايي كشوري ايران منصوب شد. با توجه به 
حضور مظاهري در كيف و نقش وي در امضاي قرارداد سه جانبه تركمنستان، ايران و اوكراين 
گمان مي رفت با آمدن او به اين سازمان زمينه ورود هواپيماهاي روسي به ناوگان هوايي كشور
بيش از پيش فراهم شود. خاصه آنكه ساخت هواپيماي ايران 140 در وزارت دفاع و سابقه نظامي 
مظاهري به قوت گرفتن اين فرضيه بيشتر كمك مي كرد. اگرچه مظاهري از همان ابتدا مي دانست 
به دليل ساختار غربي ناوگان هوايي كشور و سابقه نه چندان مثبت هواپيماهاي روسي و عدم 
اعتماد كارشناسان و كادر پروازي به تكنولوژي بخش نظامي داخلي در ساخت يا مونتاژ
هواپيماي غيرنظامي مسافربري باعث خواهد شد پيوستن هواپيماهاي روسي(مونتاژ ايران)با
مقاومت برخي از مديران اين سازمان روبه رو شود از اين رو يكي از دلايل بركناري مديران و
آوردن مديران جديد از ميان دوستان نظامي اش را مي توان زمينه شكست اين مقاومت ها دانست. 
اين مسئله زماني آشكار شد كه 4 سال بعد با قوت گرفتن شايعه استعفاي مظاهري و آمدن 
ابوطالبي از خلبانان نظامي(رئيس سابق منطقه هوايي شيراز و تهران)برخي از مديران 
سازمان هواپيمايي كشوري و شركت فرودگاه هاي كشوري در نامه اي به احمد خرم وزير راه و
ترابري نوشتند: "در مورد فرضيه تلفيق پتانسيل هاي دو بخش نظامي و غيرنظامي صنعت و
استفاده از عناصري چون خلبانان يا ديگر شخصيت هاي نظامي هم كه اين روزها به عنوان 
راهكار جديد از آن ياد مي شود، بايد گفت: اگرچه سوابق شكست خورده اين تز در دو مرحله 
زماني قبل از انقلاب، موجود است، ليكن صراحتا مي توان گفت كه در دوران اخير مديريتي 
سازمان نيز رياست محترم سابق سازمان اين فرضيه را به عنوان دكترين خود طرح فرموده و با
دعوت از صاحبنظران، مديران و متخصصان بخش نظامي صنعت و گماردن ايشان در راس حساس ترين 
پست هاي سازماني و حتي استفاده از آنان به عنوان مشاوران و تصميم گيرندگان اصلي سازمان 
هواپيمايي كشوري، يكبار ديگر شرايط اجراي اين فرضيه را فراهم كردند كه نتايج آن بر
همگان كاملا واضح و روشن است. "همچنين نويسندگان نامه تاكيد مي كنند مدير جديد بايد
" توانايي شركت موثر در مجامع ] بين المللي را [داشته ] و [از عدم داشتن موانع حضور
] برخوردار [باشد(عدم توانايي شركت جمهوري اسلامي در عالي ترين سطح در اجلاس هاي سالانه 
ايكائو طي سه سال گذشته كه در مورد اشخاص نظامي هم متصور است ; به دليل عدم صدور رواديد
از سوي دولت كانادا براي رياست سابق سازمان بوده است !)"مخالفت مديران با ورود نظاميان 
به عرصه غيرنظامي يعني سازمان هواپيمايي كشوري پيام ديگري را نيز به همراه داشت و آن هم 
مخالفت با ورود توليدات بخش نظامي به ناوگان هوايي غيرنظامي و مسافربري كشور بود. 
ايران به سوي غرب
بار ديگر پرونده خريد هواپيماهاي ايرباس بيرون كشيده شد. با سقوط هواپيماي روسي ياك 40
و كشته شدن دادمان وزير راه و ترابري و جمعي از نمايندگان مردم استان گلستان همه 
نگاه ها يكبار ديگر متوجه ناوگان فرسوده هوايي كشور شد. چرا كه اين بار به دليل شخصيت 
حقوقي قربانيان، اين سانحه هوايي، بازتاب متفاوت و تاثيرگذاري را در پي داشت. بلافاصله 
پرونده خريد ايرباس از فرانسه به جريان افتاد و سفير فرانسه در تهران خبر داد كه به 
زودي مسئله خريد هواپيماي ايرباس حل خواهد شد. مهم ترين مشكل براي خريد ايرباس ها موتور
اين هواپيما بود. به دليل آنكه ساخت موتور ايرباس در انحصار شركت هاي آمريكايي بود از
اين رو كار تهيه موتورها به شركت رولزرويس انگليس واگذار شد. همزمان با پيگيري خريد
هواپيماهاي جديد پرونده ديگري نيز در جريان بود و رايزني ها براي خريد هواپيماهاي دست 
دوم ارزان قيمت آغاز شده بود70 فروند هواپيماي ايرباس 200 و 310 دست دوم از تركيه و 2
فروند نيز از كشور امارات خريداري شد اما پس از مدتي مشخص شد هواپيماهاي خريداري شده 
سيكل پروازي بالايي داشته و عمر _ مفيدشان براساس شناسنامه _ هواپيماها پايان يافته است. 
با كشيده شدن موضوع به مطبوعات و مجلس و بحث تحقيق و تفحص، سازمان هواپيمايي كشوري 
كوشيد با پس دادن هواپيماها و پرداخت غرامت، مطبوعات و مجلس را ساكت كند. اما كشور
امارات تنها حاضر به پس گرفتن يكي از هواپيماها شد و تركيه اعلام كرد حاضر به 
بازپس گيري هواپيماي فروخته شده نيست و پيشنهاد كرد ايران مي تواند هواپيما را براي 
فروش به مناقصه بگذارد. فرداي همان روز برخي از روزنامه هاي تهران با تيتر درشت در صفحه 
اول نوشتند" هما، ترك ايش اير را از ورشكستگي نجات داد" و از آن پس هشت هواپيماي 48
ميليون دلاري در انتظار روزي بودند كه به مجموعه تفريحي سازمان هواپيمايي كشوري در
مجاورت پارك ارم براي بازديد و بازي كودكان دبستاني انتقال داده شدند. 
از طرفي مسئولين شركت رولزرويس انگلستان نيز نتوانستند موافقت چند نفر از اعضاي هيات 
مديره خود را كه آمريكايي بودند براي فروش موتورها به ايران جلب كنند و كشاورزيان رئيس 
شركت هواپيمايي ايران آب پاكي را روي دست همه ريخت و رسما اعلام كرد" خريد هواپيماي 
جديد ايرباس منتفي شد. "]]>
</TEXT>
</DOC>
<DOC>
<DOCID>HAM2-811011-011</DOCID>
<DOCNO>HAM2-811011-011</DOCNO>
<ORIGINALFILE>/1381/811011/econw.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[حاشيه اقتصاد]]>
</TITLE>
<TEXT>
<![CDATA[* شبيه ايران 
براي كساني كه از تغيير ناگهاني تعداد قابل توجهي از مديران شركت ايران خودرو كمي 
شوكه شده اند، خبري داريم كه شايد اندكي از تعجب آن ها بكاهد امسال در صنايع 
خودروسازي كشور آلمان هم سال تعويض ها بود. روزنامه آلماني دي ولت طي انتشار مقاله اي 
تحت عنوان "سال تعويض "به اين موضوع پرداخته است. اگر به اين مقاله نگاه كنيم در
مي يابيم كه تازه ما امسال به اندازه آلماني ها تغيير و تحول نداشته ايم. دي ولت خاطر
نشان مي كند كه در سال 2002 هيچ شاخصي به اندازه تغيير مديران در صنايع خودروسازي آلمان 
جلب توجه نمي كرد. اهم اين تغييرات به شرح زير است: فرديناند پيش، مدير فولكس واگن، جاي 
خود را به برند پيشتز ريدر داد. در شركت بي ام و يواخيم ميلبرگ كنار رفت و هلموت پانكه 
به جاي وي مدير شد. در شركت فورد هم برنهار ماتس جايگزين رالف زيمرمن شده است. بالاخره 
شركت آئودي هم شاهد جايگزيني مارتين وينتركورن به جاي فرانتس يوزف پيفكين بود. روزنامه 
دي ولت خاطر نشان مي كند با وجود تعويض هاي فراوان در پست هاي مديريتي وضعيت صنايع 
خودروسازي آلمان همچنان نامناسب است و براي سال 2003 هم انتظار رشد چنداني وجود ندارد. 
* سواچ، حكومت موروثي 
ظاهرا كارخانه ساعت سازي سواچ از خانواده هايك خلاصي ندارد. نيكلاس هايك، رئيس معروف 
اين شركت، قصد دارد پسرش را كه اتفاقا او هم نيكلاس نام دارد جانشين خودش كند. البته 
او به قدري به اسم و رسمش اهميت مي دهد كه ظاهرا همچنان مدير اصلي شركت خودش خواهد بود. 
وي طي هفته هاي اخير بارها سخن از دوستيش با افرادي نظير گرهارد شرودر، هلموت كهل و
هنري كيسينجر رانده است. با آغاز سال جديد ميلادي نيكلاس هايك پدر كه 74 ساله است رسما
رياست شركت سوئيسي سواچ را به فرزندش واگذار مي كند. هايك پدر علاوه بر حفظ نفوذ خويش 
همچنان بزرگ ترين سهامدار سواچ باقي خواهد ماند. هايك پسر 48 سال دارد. از سال ها پيش 
برخي از مردم سوئيس پيرامون جانشيني هايك پسر حرف هايي را مطرح مي كردند. اين كار به 
قدري به درازا انجاميد كه برخي معتقد بودند هايك پسر درست همانند پرنس چارلز در
انگلستان در مقام وليعهدي به بازنشستگي خواهد رفت. ظاهرا هايك پدر اين شايعات را شنيده 
و به اين دليل تصميم به تغيير اين وضعيت گرفته است. اين شركت با 17 مارك معروف خود كه از
جمله آن ها مي توان به اومگا، لانگينز، كالوين كلاين، تيسوت و رادو اشاره كرد و همچنين 
تجارت جواهرات و قطعات الكترونيكي در سال 2001 بازاري 4 ميليارد فرانكي داشت و سود خالص 
آن به بيش از نيم ميليارد فرانك سوئيس رسيد. تعداد پرسنل سواچ در حدود 20 هزار نفر است. 
نيكلاس هايك پدر كه در كشور لبنان به دنيا آمده است، به اعتقاد برخي از هموطنانش نوعي 
اسطوره است. خودش مي گويد كه حتي از رئيس جمهور هم معروف تر است. اين مدير جاه طلب 20
سال پيش صنايع ساعت سازي سوئيس را از _ نابودي به واسطه بحراني كه درگيرش _ بود نجات 
داد. البته اخيرا اتهاماتي قضايي هم متوجه وي شده است.]]>
</TEXT>
</DOC>
<DOC>
<DOCID>HAM2-811011-012</DOCID>
<DOCNO>HAM2-811011-012</DOCNO>
<ORIGINALFILE>/1381/811011/econw.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مديران شركت هاي دولتي بازيگران ذي نفوذ]]>
</TITLE>
<TEXT>
<![CDATA[محمدصادق جنان صفت 
سرنوشت" رمضانعلي پورمجيب"، مدير عامل فعلي شركت ساپكو در چند سال گذشته و رفتاري كه 
با وي شده نمونه زنده اي از اهميت "شركت هاي دولتي "است. 
وي كه در چند سال گذشته ابتدا ازمعاونت شركت ساپكو كنار گذاشته شد و به مديريت عاملي 
شركت شتابكار قناعت كرد و سپس از آنجا نيز به يك كارخانه بخش خصوصي رفت، پس از تحولات 
مديريتي در صنعت خودروسازي جهش فوق العاده اي كرد. براي اهميت شغلي كه وي دارد كافي است 
روزنامه هاي كشور را در دو مقطع فعلي و مقطعي كه وي به مديريت عاملي شركت مگاموتور رسيد
بررسي كنيد. سيل تبريك هايي كه از سوي ده ها شركت قطعه ساز به وي گفته مي شد نشان 
مي دهد كه وي اينك در جايگاه تعيين كننده اي قرار گرفته است. 
مديرعامل شركت دولتي ساپكو(هركه باشد)اين توانايي را دارد كه با عقد قرارداد براي 
خريد قطعات از يك شركت قطعه ساز و يا عدم عقد قرارداد با يك شركت ديگر، تاثيري غيرقابل 
انكار بر سرنوشت صاحب و مديران شركت ها بگذارد. به همين دليل است كه نويسندگان كتاب
" رونق، بحران و سياست هاي تعديل "(انتشارات سازمان برنامه و بودجه، 1378، مترجم علي 
حياتي)، هنگامي كه به بحث درباره گروه هاي "ذي نفع "مي پردازند" رهبران شركت هاي دولتي "
را در كنار" رهبران سياسي "،" بازيگران خارجي "،" بازرگانان "،" تشكل هاي كارگري "و
" تشكل هاي كشاورزي "نشانده و آنها را يك "گروه ذي نفوذ" به شمار مي آورند به اعتقاد
نويسندگان كتاب" رهبران شركت هاي دولتي اغلب افرادي با نفوذ سياسي قابل توجه هستند" كه 
مي توانند با سياست هاي دولت به ويژه در جايي كه آنها را در تنگنا قرار مي دهد مخالفت 
كنند. 
بررسي هاي انجام شده نشان مي دهد" شركت هاي دولتي "در _ ايران به ويژه پس از آنكه 
بسياري از كشورها در دهه 1980 و 1990 توانستند شركت هاي دولتي خود را به بخش خصوصي 
واگذار _ كنند اكنون در زمره قوي ترين شركت هاي _ دولتي نسبت به مقياس _ ملي در جهان 
هستند. اختصاص 60 تا 65 درصد از بودجه كل كشور در سال هاي اخير به اين شركت ها نشان از
قدرتمندي آنها دارد. مديران و رهبران شركت هاي دولتي، البته در سال هاي اخير تحت فشار
قرار داشته و دارند. 
در سال هاي اخير برنامه ريزان تلاش كرده اند" بودجه "آنها را تا اندازه اي به طور" شفاف "
نشان دهند. يادداشت هايي كه از اين پس تحت عنوان "كالبدشكافي بودجه شركت هاي "دولتي 
درج خواهد شد نگاهي از سر اشاره به ابهام ها و پيچيدگي هاي بودجه شركت هاي دولتي دارد
كه نام آنها در پيوست شماره 3 لايحه بودجه 1382 كل كشور آمده است.]]>
</TEXT>
</DOC>
<DOC>
<DOCID>HAM2-811011-013</DOCID>
<DOCNO>HAM2-811011-013</DOCNO>
<ORIGINALFILE>/1381/811011/econw.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[آرژانتين، كورسوي اميد]]>
</TITLE>
<TEXT>
<![CDATA[هيلدگارد اشتاوس *برگ 
آرژانتين ظرف دوازده ماه گذشته بزرگ ترين بحران اقتصادي تاريخ خود را تجربه كرد. توليد
ناخالص داخلي كشور يازده درصد كاهش يافت، سرمايه گذاري هاي صنعتي 40 درصد كاهش پيدا كرد
و قيمت كالاهاي مصرفي طي يك سال گذشته 40 درصد كمتر شد. با وجود اين سناريوي سقوط، 
اكنون به تدريج نشانه هاي اندكي هم از احياي اقتصادي به چشم مي خورد. حتي دولت براي سال 
آينده پيش بيني 3 درصد رشد را مطرح مي كند. البته موسسات خصوصي در اين زمينه اختلاف نظر
دارند و پيش بيني هاي آن ها از منفي دو درصد تا مثبت سيزده درصد را در بر مي گيرد. 
براساس يك نظرسنجي كه توسط اتاق بازرگاني آرژانتين و آلمان صورت گرفت مشخص شد اكثر
شركت ها معتقدند اوج بحران آرژانتين سپري شده است. به نظر مي رسد بحران قرن به حداكثر
خود رسيده و ديگر از مرز فعلي فراتر نخواهد رفت. 
البته روشن است كه فعلا با اتكا به توانايي هاي داخلي نمي توان رشدي داشت و بايد با
تقويت واردات سرمايه هاي خارجي در اين راه تلاش كرد. ارزش پزو، واحد پول كشور، بيش از
هفتاد درصد كاهش يافته است و اين امر مشخص مي سازد به هيچ وجه نمي توان به اندوخته هاي 
داخلي اكتفا كرد. كاهش ارزش پزو موجب مي شود تا برخي بخش هاي خارجي فعاليت مقرون به 
صرفه اي در آرژانتين داشته باشند. در حال حاضر ميانگين دستمزد هر ساعت كاريك يورو است. 
برخي مزاياي سنتي اقتصاد آرژانتين هم جذابيت مضاعفي را به فعاليت بعضي شركت هاي خارجي 
مي دهد. بخش قابل توجهي از جمعيت آرژانتين سطح آموزش هاي نسبتا بالايي دارند. همچنين 
طي دهه نود امكانات زيربنايي مدرني در كشور ايجاد شد كه هنوز هم حفظ شده اند. 
به دلايل فوق ده شركت خودروسازي خارجي در آرژانتين فعاليت دارند و هيچ كدام از آن ها
هم با وجود بحران اقتصادي توليد خود را متوقف نكردند، بلكه بعضا دامنه كار خويش را هم 
گسترش مي دهند. به عنوان مثال تويوتا و پژو اعلام كرده اند كه سرمايه گذاري هاي جديد را
صورت خواهند داد. تازه اين در حالي است كه رشته خودروسازي يكي از رشته هايي است كه 
بيشترين آسيب را از بحران آرژانتين ديده اند. بازار خودروي كشور به پايين ترين سطح خود
ظرف نيم قرن گذشته رسيد. لذا چشم انداز جامعه اقتصادي مركوسور براي اين شركت بسيار مهم 
است. جامعه اقتصادي مركوسور با مشاركت آرژانتين، برزيل، اروگوئه و پاراگوئه تشكيل شده 
است. علاوه بر بازار مركوسور برخي قراردادهاي دوجانبه گمركي كه ميان آرژانتين و كشورهاي 
منطقه منعقد شده اند نيز مي توانند براي صنعت خودروسازي بسيار مهم باشد اين قراردادهاي 
دوجانبه با برزيل، مكزيك و شيلي منعقد شده و موجب تسهيلات گسترده گمركي مي شوند. 
تجهيز پاركينگ هاي خودروي آرژانتين به گاز مايع(CNG)هم مي تواند كمكي به افزايش 
صادرات اين كشور باشد. طرح گازسوز كردن خودروها با استفاده از مالياتي كه بر بنزين وضع 
شده، تهيه مي شود. از هم اكنون حدود ده درصد كل خودروهاي موجود در آرژانتين با استفاده 
از سوخت ارزان گاز حركت مي كنند. هزينه استفاده از گاز حدود يك دهم بهاي استفاده از
بنزين معمولي در كشور است. رشته پتروشيمي نيز شانس هاي خوبي براي آينده دارد. طي دهه 
گذشته سرمايه گذاري هاي زيادي در اين رشته صورت گرفته است. صادرات آن هم امسال رشد داشت. 
البته رشته پتروشيمي تنها رشته اي نبود كه صادرات آن در سال 2002 رشد يافت، بخش توليد
مواد مصنوعي و كائوچو هم امسال به رغم بحران اقتصادي با افزايش صادرات روبه رو بود. 
صنايع شيميايي هم مي توانند با اتكا به صادرات رشد قابل توجهي داشته باشند. در سال 2002
توليد محصولات شيميايي پايه حدود 13 درصد افزايش يافت. 
توليدكنندگان محلي نرم افزار هم با خوشبيني به آينده مي نگرند. هر چه كه باشد آرژانتين 
تعداد زيادي متخصص فناوري اطلاع رساني(IT)در اختيار دارد حقوق اين كارشناسان در حال 
حاضر در مقايسه با استانداردهاي بين المللي بسيار پايين است. توريسم نيز شانس هاي رشد
خوبي دارد. طي سه ماهه سوم سال 2002 تعداد توريست هاي خارجي 30 درصد بيش از مدت مشابه 
سال قبل از آن بود. 
البته هيچ رشته اي به اندازه كشاورزي از كاهش ارزش پول كشور سود نمي برد. كشاورزي در
آرژانتين به صورت سنتي هم متمايل به صادرات است. حالا كه ارزش پزو كاهش پيدا كرده اين 
تمايل مضاعف مي شود. انتظار مي رود توليد غلات و گياهان روغني به ركورد 70 ميليون تن 
برسد توليد سويا هم 5 /32 ميليون تن حدس زده مي شود. دولت نيز از اين رهگذر و با رواج 
مجدد ماليات بر صادرات كشاورزي سود كلاني را نصيب خود مي كند. ماليات بر صادرات اين 
محصولات حداكثر 20 درصد است. 
البته بر بالاي تمامي اين نشان هاي مثبت شمشير داموكلوس(خطر)در نوسان است، زيرا
موضوع بدهي هاي كشور همچنان لاينحل باقي مانده. از ماه ژانويه به اين طرف آرژانتين بخش 
اعظم تعهدات خود را محقق نساخته است. از ماه اكتبر پرداخت اقساط بدهي ها به بانك جهاني، 
صندوق بين المللي پول و بانك توسعه آمريكا متوقف شده است. اواخر سال 2001 بدهي هاي بخش 
عمومي بالغ بر 145 ميليون دلار بود. ايالت ها نيز 28 ميليون دلار ديگر بدهي داشتند. در
آن زمان ميزان بار بدهي ها معادل 61 درصد توليد ناخالص داخلي مي شد. به نوشته مطبوعات 
آرژانتين ارقام مذكور در پايان سال 2002 دو برابر شده اند. دولت اعلام كرده كه به زودي 
مذاكره با طلبكاران خصوصي را براي تغيير نوع بازپرداخت بدهي ها آغاز خواهد كرد اما به 
نظر مي رسد كه قرارداد صندوق بين المللي پول غيرقابل تغيير است و بدهي ها بايد به روال 
توافق شده پرداخت شوند. لذا پيش شرطهاي مهم صندوق براي اعطاي وام به تدريج اجرا
مي شوند. 
* تحليلگر اقتصادي روزنامه دي ولت]]>
</TEXT>
</DOC>
<DOC>
<DOCID>HAM2-811011-014</DOCID>
<DOCNO>HAM2-811011-014</DOCNO>
<ORIGINALFILE>/1381/811011/ejtem.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دو تصميم مهم مجلس براي اصلاحات اقتصادي: 
طرح نوسازي صنايع تاسيس وزارت كار و تامين اجتماعي]]>
</TITLE>
<TEXT>
<![CDATA[قديمي بودن تكنولوژي به كار گرفته شده در رشته هاي مختلف صنعتي كشور و فقدان مهارت و
مديريت كارآمد در واحدهاي صنعتي كشور كه به دليل وجود مقررات و قانون هاي بازدارنده و
عدم يكپارچگي سياست هاي پولي، مالي، ارزي و بازرگاني ايجاد شده موجب ناتواني صنعت ايران 
در مواجهه با رقباي خارجي شده است. 
دولت آقاي خاتمي پس از ادغام دو وزارتخانه صنايع و معادن و فلزات به وزارت تازه تاسيس 
صنايع و معادن ماموريت داد طرح نوسازي صنايع را تهيه كند. 
اين طرح كه در چند ماه گذشته با مشاركت مديران و صاحبان بنگاه هاي صنعتي بخش خصوصي و
دولتي و تشكل هاي بخش غيردولتي تهيه و تنظيم شده اين اميدواري را ايجاد مي كند كه بخش 
مهمي از صنعت كشور از عقبماندگي رها شوند. دولت و مجلس ششم كه در مسير اصلاحات اقتصادي 
گام هاي بلندي برداشته اند با تهيه و تصويب طرح نوسازي صنايع اكنون مي خواهند روح 
تازه اي به كالبد واحدهاي صنعتي دميده شود تا از ركود و رخوت بيرون آيند. مجلس ششم 
علاوه بر تصويب طرح نوسازي صنايع با تصويب وزارت كار و تامين اجتماعي سعي دارد يكي از
گلوگاه هاي تاريخي كه موجب تيره شدن روابط كار در كشور شده را برطرف كند. با تاسيس 
وزارت كار و تامين اجتماعي چندگانگي مديريت ها در عرصه تنظيم روابط كار و تامين اجتماعي 
كارگران به سمت همگرايي ميل مي كند. 
مجلس شوراي اسلامي در نشست علني ديروز، كليات لايحه نوسازي صنايع كشور را
به تصويب رساند. 
اين لايحه كه عنوان رسمي آن "لايحه تنظيم بخشي از مقررات تسهيل نوسازي 
صنايع كشور و اصلاح مواد 5، 11و 113 برنامه سوم توسعه اقتصادي، اجتماعي و
فرهنگي جمهوري اسلامي ايران "است، به صورت يك فوريتي مورد بررسي قرار گرفت 
اما يك فوريت آن پس ازتصويب كليات لايحه سلب شد. 
هدف از اين لايحه،" برطرف شدن مشكلات و عوامل بازدارنده نوسازي وپيشرفت 
صنعتي و فراهم نمودن محيط سازگار و پيش برنده به منظور افزايش بازدهي، ارتقاي 
بهره وري و پويايي و رقابت پذيري صنايع كشور عنوان شده است. 
در صورت تصويب نهايي لايحه ياد شده، براي پشتيباني از حضور
پيمانكاران مشاوران و واحدهاي صنعتي در مناقصه هاي داخلي و خارجي كشور،
بانكهااجازه مي يابند تسهيلات مالي مورد نياز آنها را براي شركت در مناقصه ها، 
فراهم كنند. 
لغو تمامي معافيت ها و تخفيفهاي سود بازرگاني دستگاه هاي اجرايي، انتقال 
كارخانه هاي واقع در شعاع 120 كيلومتري تهران و حوزه استحفاظي شهرهاي بزرگ به 
شهرك هاي صنعتي با برخورداري از تخفيف مالياتي، اجازه تعديل نيروي انساني 
مازاد با پرداخت دو ماه حقوق و مزايا به ازاي هر سال سابقه كار، تامين سرمايه 
طرح هاي صنعتي، اجازه ورود ماشين آلات وتجهيزات توليدي و مواد اوليه و
واسطه اي از خارج بدون الزام به گشايش اعتبار، استفاده از تسهيلات صندوق 
ذخيره ارزي به ميزان 80 درصد سرمايه گذاري ارزي، كاهش نرخ سود تسهيلات بانكي 
فعاليتهاي توليدي و تشكيل صندوق ضمانت سرمايه گذاري از ديگر مزايايي است كه در
صورت تصويب نهايي نوسازي صنايع كشور، به آنها تعلق خواهد گرفت.]]>
</TEXT>
</DOC>
<DOC>
<DOCID>HAM2-811011-015</DOCID>
<DOCNO>HAM2-811011-015</DOCNO>
<ORIGINALFILE>/1381/811011/ejtem.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[صبح ديروز در شعبه 1410
نخستين جلسه دادگاه موسسه افكارسنجي برگزار شد]]>
</TITLE>
<TEXT>
<IMAGE>/1381/811011/p22-1.jpg</IMAGE>
<![CDATA[
گروه اجتماعي: نخستين جلسه محاكمه علني "بهروز گرانپايه "مدير عامل موسسه ملي پژوهش 
افكار عمومي و ساير متهمان پرونده صبح ديروز در شعبه 1410 دادگاه عمومي تهران به رياست 
قاضي مرتضوي برگزار شد. 
به گزارش ايرنا: در ابتداي جلسه كه ساعت 9 صبح آغاز به كار كرد، علي اصغر تشكري 
نماينده مدعي العموم به قرائت ادعانامه متهم رديف اول پرداخت. 
در اين دادگاه اتهامات "بهروز گرانپايه "، متهم رديف اول كارمند وزارت جهاد و كشاورزي، 
مسئول واحد نظرسنجي حزب مشاركت ايران اسلامي و مدير عامل موسسه پژوهش افكار عمومي بدين 
شرح قرائت شد: اقدام عليه امنيت ملي و سياست خارجي كشور و بدون پشتوانه مردمي جلوه 
دادن نظام و انتصاب امور خلاف و غير واقع از طريق جعل نتيجه نظرسنجي برقراري روابط
ايران و آمريكا. همچنين دخل و تصرف غيرمجاز در اموال دولتي و سوءاستفاده از اموال 
بيت المال و اشتغال غير مجاز و استفاده از نام و آرم موسسه غير قانوني در امر نظرسنجي و
فعاليت غيرقانوني در پوشش عناوين تحقيق، از اتهامات گرانپايه ذكر شده است. 
گرانپايه، همچنين متهم به اقدام عليه كشور از طريق جمع آوري اطلاعات مورد نياز
كشورهاي بيگانه در پوشش نظرسنجي، جعل و تزريق نظرسنجي ساختگي و خدشه در روحيه مقاومت 
مردم و روحيه استكبار ستيزي امت اسلامي ايران در مورد مساله فلسطين، ارسال و فروش 
اطلاعات داخلي به گروهك منافقين و فعاليت در جهت ايجاد پيوند و متشكل كردن عناصر گروهكي 
در موسسه ملي پژوهشي افكار عمومي است. مدعي العموم يادآور شد: گرانپايه و ساير متهمان 
با ارائه نتايج غيرعلمي و تحليل هاي نادرست، وضعيت خاصي از اوضاع سياسي، فرهنگي و
اجتماعي و اقتصادي در كشور ترسيم كرده و فاصله ميان اهداف، آرمان و آرزوهاي مردمي با
سياستهاي نظام و مواضع مسئولان عاليرتبه كشور را القاء كرده است. 
وي گفت: ارسال فهرست نظرسنجي هاي اين موسسه براي يك سفارت خارجي و عقد قرارداد، 
اقدام به ارتباط با نمايندگي رسمي خبرگزاري خارجي آن كشور در ايران از ديگر موارد
اتهامي گرانپايه است. وي القايي بودن سئوالات نظرسنجي، غيرعلمي بودن نظرسنجي، عدم تحقق 
جامعه آماري در انجام روند نظرسنجي را از ايرادات آن ذكر كرد. وي در بخش ديگري از
ادعانامه يكي از اعضاي اين موسسه را وابسته به عناصر ضد انقلاب معرفي كرد كه با قرار
قانوني بازداشت شده است. 
تشكري اضافه كرد: متهم رديف دوم احمد بورقاني فراهاني معاون مطبوعاتي پيشين وزارت 
ارشاد از بودجه دولتي اين وزارتخانه مبلغ 200 ميليون ريال به حساب شخصي گرانپايه به 
عنوان مدير عامل اين موسسه واريز كرده است. 
نماينده مدعي العموم "هاله گران همت "، وحيد سينايي مسئول دفتر سياسي مركز پژوهشهاي 
مجلس شوراي اسلامي و مهدي عباسي راد سردبير گروه اخبار سياسي ايرنا را نيز در اين 
ادعانامه به عنوان متهم به انتشار غيرقانوني نتايج نظرسنجي جعلي به منظور تشويش افكار
عمومي بيان كرد. 
نماينده مدعي العموم در پايان از رئيس دادگاه خواست با توجه به اتهامات مطرح شده در
خصوص متهم رديف اول مستند به بند دو ماده 525، 532، 500، 598 و 698 قانون مجازات 
اسلامي رسيدگي كند. 
در ادامه جلسه دادگاه سعيد مرتضوي قاضي رسيدگي كننده به پرونده با تفهيم اتهامات از
متهم خواست از خود دفاع كند. 
بهروز گرانپايه پس از قرار گرفتن در جايگاه متهم با اشاره به اينكه سعي دارد براساس 
وجدان خود سخن بگويد، گفت: صلاحيت دادگاه را تاييد و تحقيقات قضايي را حمل بر صحت 
مي كنم و از خدا مي خواهم شجاعت پذيرش اشتباه را مستقل از پيامدهاي مثبت و منفي آن در
من تقويت كند. وي درباره طرح نظرسنجي درباره روابط خارجي ايران افزود: پرسشنامه اين 
نظرسنجي بطور كامل از سوي مركز پژوهشهاي مجلس شوراي اسلامي تهيه شده بود و موسسه نقشي 
در طراحي و تنظيم سئوالات پرسشنامه نداشته است. 
متهم رديف اول گفت: نتايج و يافته هاي اين نظرسنجي از نظر اينجانب مخدوش، غيرقابل 
تعميم، بي اعتبار و غيرقابل استناد است. 
گرانپايه خاطرنشان كرد: متاسفانه تحقيقات قضايي نشان داد كه گروهي از پرسشگران با
عدم مراجعه به منازل تعيين شده و با تقلب و ذكر نشاني هاي ساختگي پرسشنامه را پر كرده و
موجب مخدوش و جعلي شدن آن را فراهم كرده اند متهم رديف اول گفت: انتشار اين نظرسنجي از
سوي سازمان خبرگزاري جمهوري اسلامي اقدامي غيرمسئولانه و اشتباهي فاحش بود. وي يادآور شد: 
قبل از دستگيري به رئيس دادگاه گفتم كه مخالف انتشار نتايج نظرسنجي مذكور بودم و اساسا
قصد از انجام نظرسنجي و انتشار آن نوعي فضاسازي و جريان سازي سياسي براي بهره برداريهاي 
جناحي بدون توجه به مصلحت عمومي نظام بوده است. 
در ادامه گرانپايه در خصوص دخل و تصرف در اموال دولتي گفت: بنده تصور
مي كردم كه موسسه ملي پژوهش وافكار عمومي نهاد و تشكيلاتي دولتي و متعلق به 
معاونت مطبوعاتي و جايگزين مركز ملي مطالعات و سنجش افكاراست. 
متهم رديف اول خاطرنشان كرد: از هويت حقوقي موسسه فرهنگي رسانه براي انجام 
قراردادها و روابط مالي و از نام موسسه ملي پژوهش افكار عمومي براي انجام 
نظرسنجي و ارسال گزارشها استفاده مي شد. 
وي يادآورشد: اينجانب به سهم خودمي پذيرم كه اقدامي خطا و غيرقانوني انجام 
داده ام اما هيچگاه تصور سوءاستفاده از نام، آرم و عنوان ياد شده را نكرده 
بوديم. گرانپايه گفت: هيچگاه از وزارت ارشاد تذكر كتبي يا شفاهي مبني بر
عدم استفاده از عنوان مذكور داده نشد چرا كه همه آن را نهاد و تشكيلاتي 
وابسته به ارشاد مي دانستند. وي در خصوص دريافت 200 ميليون ريال از بورقاني 
معاون مطبوعاتي ارشاد وقت، گفت: در اين نكته كه بورقاني به لحاظ مسئوليت 
دولتي و از موضع معاونت مطبوعاتي كه پست دولتي است، دستور پرداخت اين وجه را
داده اند، ترديدي وجود ندارد. 
متهم رديف اول گفت: در دو نوبت 800 ميليون ريال براي شوراي گسترش زبان 
فارسي كه از مجموعه هاي وزارت ارشاد محسوب مي شود و حدود450 ميليون ريال براي 
هزينه كرد توسط دفتر طرحهاي ملي به حساب موسسه واريز و اين موسسه بدون آنكه از
آنها منتفع شود، آنها را پرداخت كرد. 
وي در خصوص اتهام ارتباط با اتباع بيگانه و انجام نظرسنجي گفت: ارتباط با
وابسته سياسي و دبير اول سفارت يكي از كشورهاي بيگانه در داخل كشور رامي پذيرم 
و آن را اشتباه مي دانم كه اين امر ناشي از بي تجربگي و ناآشنايي با نحوه 
ارتباط با اتباع بيگانه است چرا كه تا آن زمان در مسئوليتي انجام وظيفه نكرده 
بودم كه با مقررات و تشريفات رسمي و اداري و نحوه ارتباط با اتباع بيگانه آشنا
شده باشم. گرانپايه در عين حال گفت: زماني كه دبير اول سفارت كشور مورد نظر
درخواست انجام نظرسنجي درباره سفر آقاي خاتمي به كشورشان را ارائه كرد، به 
آنان پاسخ مثبت ندادم تا زماني كه بصورت شفاهي از آقاي امين زاده معاون آسيا
و اقيانوسيه وزارت خارجه بلامانع بودن آن اعلام شد. وي خاطرنشان كرد: مكتوب و
رسمي نكردن ارتباط با وزارت خارجه و اعتماد به فرهنگ شفاهي از اشتباهاتم بوده 
است. 
متهم رديف اول درباره فراهم كردن زمينه فشار بين المللي عليه ايران گفت: 
رئيس كميسيون امنيت ملي و سياست خارجي مجلس بايد گنجاندن شرايط اتحاديه اروپا
براي بهبود و گسترش رابطه با ايران در پرسشنامه نظرسنجي را پاسخگوباشد زيرا اين 
پرسشنامه را از نظر نگذرانده بودم و در جريان جزئيات آن نبودم. 
گرانپايه در خصوص انجام نظرسنجي در مورد كنفرانس فلسطين و موضوع انتفاضه 
گفت: پرسشنامه اين نظرسنجي داراي سئوالات ضعيف، سوگيرانه و جهت دار و براي 
اثبات اين ديدگاه بود كه حساسيت نسبت به موضوع و مساله فلسطين و دلبستگي و
حمايت شهروندان تهراني از انتفاضه كاهش يافته است. 
وي افزود: اشتباه و خطاي بنده به عنوان مديرعامل موسسه در بي توجهي به 
تذكرات معاون وقت مطبوعاتي وزارت ارشاد است كه احتمال مي دهم اين تذكرات دير
به موسسه انتقال داده شده است. 
متهم رديف اول در عين حال خاطرنشان كرد كه نظرسنجي هاي اين موسسه 
نشان مي دهد كه حدود90 درصد مردم ايران اسراييل را دشمن ايران مي دانند و
حامي مبارزه حق طلبانه ملت مظلوم فلسطين هستند. وي در خصوص اتهام انتقال 
اطلاعات موسسه به منافقين گفت: اظهارات يكي از كاركنان موسسه در مورد اطلاع 
مديريت موسسه از روابط وي با منافقين كذبمحض است و بنده به محض اطلاع يافتن 
از روابط مشكوك وي، موضوع را از طريق حراست ارشاد پيگيري كردم. 
در ادامه جلسه دادگاه قاضي خطاب به گرانپايه گفت: شما با استفاده از آرم و
عنوان يك سازمان دولتي موجب شده بوديد كه برخي مرعوب عنوان به ظاهر دولتي 
شما شوند. بطوري كه رمضانزاده سخنگوي دولت كه به عنوان گواه در شعبه دادگاه 
حاضر شده بود، اعلام كرد كه شما خود را به عنوان موسسه دولتي مربوط به ارشاد
معرفي كرده بوديد. 
گرانپايه در پاسخ گفت: موسسه ملي پژوهش و افكار عمومي با هماهنگي وزارت 
ارشاد شكل گرفت و هيچ اعتراضي نسبت به اين مساله نشد. وي افزود: مكاتبات با
سربرگ ارشاد صورت مي گرفت، اما هدف فريب افراد نبود. 
قاضي سئوال كرد: شما با وزارتخانه هاي ديگر بر اساس آرم وزارت ارشادقرارداد
مي بستيد و حتي اعلام كرده بوديد نام و آرم موسسه به ابتكار شمابوده است. 
گرانپايه در پاسخ گفت: در اين خصوص دچار دوگانگي حقوقي شده بوديم واشتباهم را
مي پذيرم. 
قاضي دادگاه از متهم پرسيد: بر اساس مطالب مطرح شده از سوي پرسشگران شما از
برخي پرسشنامه هاي تقلبي اطلاع داشته ايد. 
گرانپايه توضيح داد: اين كه از تقلبي بودن پرسشنامه ها آگاه بوده ام، كذب
محض است. چرا كه بازرساني داشتيم كه صحت پرسشگريها را تاييد مي كردندو من نيز
به پرسشگران اعتماد داشتم. وي گفت: تمام نظرسنجي هاي انجام شده در موسسه ملي 
پژوهش و افكار ملي بر اساس سفارش ديگران و وجود يك سفارش دهنده دولتي يا خصوصي 
بوده است. 
متهم رديف اول تصريح كرد تصميم گيري براي انتشار نظرسنجي بر عهده سفارش 
دهنده بوده است و در مواردي كه بار سياسي - اجتماعي نظرسنجي ازحساسيت و اهميت 
بيشتري برخوردار بوده است، به توصيه معاونت مطبوعاتي دوعضو هيات مديره در اين 
خصوص نظر مي دادند. 
وي نظرسنجي را روش پژوهشهاي اجتماعي خواند كه بر اساس آن مسئولان يك جامعه 
با ديدگاه هاي مردم درباره مسائل گوناگون آشنا مي شوند و سياست ها وروشهاي خود
را تغيير مي دهند، يا در مقام اصلاح ذهنيت هاي اشتباه در جامعه 
بر مي آيند. 
وي نظرسازي را نوعي دروغپردازي علمي خواند كه در آن پرسشها جهت دار باشد و
روايي يا پايايي لازم را نداشته باشد. 
گرانپايه با اشاره به اين كه نظرسازي را كساني اجرا مي كنند كه 
رابطه صادقانه اي با مردم ندارند، گفت: نظرسازي يكي از ابزارهاي جنگ رواني 
است و گاهي جناح هاي سياسي و براي اعمال فشار به رقيب صورت مي گيرد. 
در پايان جلسه قاضي دادگاه، ادامه رسيدگي به پرونده موسسه ملي پژوهشي 
افكار عمومي را روز شنبه 14 دي ماه اعلام كرد.]]>
</TEXT>
</DOC>
<DOC>
<DOCID>HAM2-811011-016</DOCID>
<DOCNO>HAM2-811011-016</DOCNO>
<ORIGINALFILE>/1381/811011/ejtem.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[حقوق شهروندي جامعه مدني و جامعه مدرن]]>
</TITLE>
<TEXT>
<IMAGE>/1381/811011/p12-1.jpg</IMAGE>
<![CDATA[
اگر تصميم گيري هاي سياسي دولت در جامعه مدني براي شهروندان الزامي است ولي قبل از آن 
تعهد جمعي و مطالبات عمومي توسط جامعه مدني به دولت منتقل شده است كه دولت بر اساس آن 
اقدام به تصميم گيري هاي سياسي مي نمايد
]]>
<IMAGE>/1381/811011/p12-12.jpg</IMAGE>
<![CDATA[
اشاره- شهروند و حقوق شهروندي مفاهيمي آشنا اما غيرملموس در جامعه ما هستند، در حالي 
كه در جوامع توسعه يافته با تمام كاركردها و ويژگي هايشان نهادينه شده اند و مبناي 
زندگي جمعي محسوب مي شوند. گر چه در سال هاي اخير برخي نهادهاي عمومي همچون شهرداري و
شماري از مراكز علمي و پژوهشي در كنار برخي نويسندگان و صاحبنظران علوم اجتماعي به طرح 
مباحثي در اين باره پرداخته و ضرورت توجه جدي به پيش نيازهاي تعريف و تثبيت "شهروندي "
را يادآور شده اند، اما براي استقرار شهروند مداري در مناسبات افراد و نهادهاي دولتي، 
غيردولتي و عمومي تلاش و كوشش بيشتر و فراگيرتري مورد نياز است. در نوشتاري كه 
مي خوانيد، نگارنده، با تبيين اجمالي خاستگاه و تعاريف موجود درباره شهروند و حقوق 
شهروندي ويژگي هاي دو مفهوم ياد شده را با بررسي ديدگاه هاي برخي انديشمندان ايراني و
غيرايراني، همچنين مقررات چند كشور پيشرفته و نظام حقوق كنوني ايران برشمرده است. 
تعريف شهروندي 
]]>
<IMAGE>/1381/811011/p12-13.jpg</IMAGE>
<![CDATA[
زماني كه انديشه سياسي - اجتماعي را مرور مي كنيم باتفاوت و تشتت تعاريف و قرائت هايي 
كه از مفهوم شهروندي وجود دارد روبه رو مي شويم. 
بسياري از پژوهشگران و انديشمندان خاستگاه مفهوم شهروند را ارسطو و انديشه وي ناظر
برانسان به عنوان موجود سياسي - اجتماعي مي دانند. 
لازم به ذكر است كه اجتماع سياسي ارسطو در" دولت شهر" آتن با معدود مردان آزاد يعني 
شهروندان خلاصه مي شود كه ناشهروندان(بردگان، زنان و كودكان و بيگانگان و...)سهمي در
اداره امور شهر يا مشاركت بر آن نداشتند. به تعبير ارسطو شهروند كسي است كه به طور دايم 
در اجراي عدالت و حفظ دولت سهيم گردد. كسي كه داراي دو وجه متمايز است: حق احراز مناصب
و حق دادرسي. 
البته اين حق ناشي از سكونت در محل معيني نيست چون بيگانگان و بندگان ساكن شهر، 
شهروند محسوب نمي شوند از اين رو حق دسترسي به دادگاه ها نيز موجد حق شهروندي نيست 
زيرا بيگانگان نيز بر اساس تفاهم نامه هاي كشورها يا روابط بازرگاني داراي حق دادرسي 
هستند. كودكان از آن رو داراي حق شهروندي نيستند كه هنوز به سن بهره مندي از حقوق مدني 
نرسيده اند و سالخوردگان نيز به علت پيري از خدمت به دولت شهر معاف مي باشند در منظر
ارسطو شهروندان دريانورداني هستند كه شريك اجتماعي يكديگر مي باشند.(1)
تي. اچ. مارشال، شهروندي را پايگاهي مي داند كه اعضاي تمام عيار اجتماعي داراي آن 
هستند به تعبير مارشال كه از صاحبنام ترين انديشمندان حقوق شهروندي مي باشد، شهروندان 
داراي حقوق، وظايف و تكاليف برابر هستند. مارشال در مقاله "شهروندي و طبقه اجتماعي "
شهروندي را داراي اصل بهره مندي از مجموعه حقوق سه گانه مي داند كه به واسطه نهادها و
ساختارهاي شايسته توسعه مي يابند. 
" هاميلتون "شهروندي را مجموعه اي از حقوق يا وظايف معرف عضويت سياسي - اجتماعي 
مي داند كه موجب اختصاص منابع جمعي به گروه هاي مختلف اجتماعي است. 
] لغت نامه تفكر اجتماعي قرن بيستم(1993)در باب شهروندي چنين آورده است: 
ايده هاي مربوط به شهروندي در چندين دوره تاريخي، در دوره يونان و رم باستان، در
شهرگونه هاي قرون وسطي در شهرهاي زمان رنسانس، غنايي در خور به كف آوردند و باليدند. 
ليكن شهروندي به معناي امروزين آن، اگرچه از تمامي مفاهيم ياد شده تاثيرپذيرفته است 
ويژگي تمايز كننده اي نيز دارد. نخست شهروندي رسمي است، كه در تمامي جهان، كم و بيش به 
معناي عضو كشوري بودن و با عضويت داشتن در محدوده دولتي ملي، معنا مي شود دو ديگر
شهروندي بنيادي و جوهري است كه بر پايه داشتن مجموعه اي از حقوق مدني، سياسي وبويژه 
حقوق اجتماعي تعريف مي شود، حقوقي كه به نحوي دم افزون اهميت [مي يابد(2)
شهروندي و جامعه مدرن 
همان گونه كه هگل و پس از وي ماركس ادعا داشته اند، جامعه مدني كشف دنياي مدرن است. 
بسياري از انديشمندان، جامعه مدرن را جامعه مدني مي دانند چرا كه از مهم ترين 
ويژگي هاي جامعه مدرن پيوستگي تفكيك ناپذير شهروند و مشاركت هاي مدني است. آنچنان كه 
هابرماس(1973)جامعه مدني را حوزه اي ميان دولت و بازار مي داند كه در آن تصميم گيري ها
از طريق فرايندهاي جمعي و مشاركت فعالانه شهروندان در شرايطي آزاد و برابر صورت مي گيرد. 
در جامعه مدني كليد واژه اصلي شهروند است. شهروندي كه مشاركت از جمله حقوق اساسي وي 
به شمار مي رود. 
" رابرت دال "دركتاب خود(دموكراسي و منتقدان آن)شرايط زير را براي حضور و وجود
ساختارهاي دموكراتيك جامعه ضروري مي داند: 
- شهروندان از امكان مشاركت موثر در فراگرد سياسي و طبعا از فرصت هاي كافي و مساوي 
با يكديگر بهره مند باشند تا پس از تامل و سنجش، هدف ها و ارجحيت هاي اجتماعي - سياسي 
خود را تعيين و دنبال كنند و بتوانند سببهايي را كه موجب شده است يك هدف يا خط مشي را
بر هدف يا خط مشي ديگر برتري دهند برشمارند. 
- هر يك از شهروندان مطمئن باشد كه داوري او و راي او در تصميم گيري هاي مهم جمعي، 
در روي كارآمدن يا كنار رفتن حكومت ها، يا تاثير بر خط مشي آنها، همان ارزش و اعتباري 
را داراست كه داوري و راي شهروندان ديگر و موافقت و مخالفت و ابراز عقيده او منشا اثر و
موردتوجه جدي است. 
- شهروندان از فرصت و مجالي كافي و مساوي با يكديگر برخوردار باشند تا به تامل و درك 
آگاهانه امور بپردازند و دريابند چه رهيافت ها، گزينش ها و تصميم هايي مصالح آنها را
تامين مي كند. 
اين اصل پذيرفته شده باشد كه شهروند، خود حق صلاحيت تعيين و تشخيص مصلحت خويش را
دارد و تعيين اين كه چه مسايلي بايد در دستور كار حكومت ها قرار داشته باشد و چه هدف ها
و سياست هايي را بايد دنبال كنند نيز در حوزه اقتدار شهروند است. 
- سرانجام همه اشخاص بالغ، از امتيازات و حقوق گسترده شهروندي بهره مند باشند.(3)در
انديشه سياسي - اجتماعي معاصر مولفه هايي مفهوم شهروندي را تبيين مي كنند كه بيش از هر
چيز به نزديكي و ترادف شهروندي و جامعه مدني تاكيد دارند. از جمله: 
شان، وفاداري، تكاليف، مسئوليت، هويت، آموزش، نقش و...(4)
به نظر مي رسد براي درك جايگاه شهروندي در جامعه مدني الگوي نظري هابرماس مفيد و
موثر واقع شود. در اين الگو نقش اجتماعي فرد در جامعه مدني، شهروند است.(جدول شماره 1)
همان طور كه ملاحظه مي كنيد شهروندان ودولت در جامعه سياسي مدرن داراي حقوق و
وظايف متقابل هستند. به عبارتي اگر تصميم گيري هاي سياسي دولت در جامعه مدني براي 
شهروندان الزامي است ولي قبل از آن تعهد جمعي و مطالبات عمومي توسط جامعه مدني به دولت 
منتقل شده است كه دولت بر اساس آن اقدام به تصميم گيري هاي سياسي مي نمايد. 
از اين رو بسياري از صاحبنظران وجود حكومت هاي دموكراتيك را تنها سازوكار تحقق 
شهروندي دانسته اند. نظامي كه شهروند در آن حق مشاركت فعال سياسي و اجتماعي را داشته 
باشد. مسلم است كه در چنين نظامي دموكراسي به صورت مشاركتي است. در دموكراسي مشاركتي بر
اولويت محوري حداكثر مشاركت تاكيد مي شود. 
سيدمحمود نجاتي در مقاله جامعه مدرن، شهروند و مشاركت(5)الگويي كه كاروهادتنت جهت 
تبيين" الگوي دموكراسي بازار و دموكراسي "اخلاقي ارايه كرده اند رابه ترتيب جدول 
شماره 2 بيان مي كند. 
حقوق شهروندي 
به نظر مي رسد در بيان حقوق شهروندي، مارشال جامع ترين الگو را ارايه داده است. به 
تعبير وي حقوق شهروندي داراي سه حوزه است: حقوق قانوني مدني حقوق سياسي و حقوق اجتماعي. 
در حوزه حقوق قانوني مدني مارشال به آزادي هاي فردي چون آزادي بيان، حق مالكيت و.... 
در حقوق سياسي به حق راي، حق شركت در انتخابات و... و درحقوق اجتماعي به حقوقي از جمله 
حق بهره مندي از امنيت، رفاه اجتماعي، خدمات مدني و اجتماعي و... اشاره مي كند. 
در نظريه مارشال حوزه هاي سه گانه حقوق شهروندي در جامعه مدرن تحقق مي يابند. همچنين 
لازم به توجه است كه يكي از رويكردهاي حاكم بر حقوق شهروندي ضرورت دخالت دادن و درگير
شدن شهروندان در نظام هاي اجتماعي از طريق مشاركت هاي فعال است. اين رويكرد كه به نقش 
شهروند در جامعه مدني مي پردازد تحقق شان شهروندي را در پاسخ گويي و نهادينه ساختن 
حقوق و تكاليف شهروندان توسط دولت مي داند به عبارتي دولت در نظام دموكراتيك موظف به 
نهادينه ساختن حقوق و تكاليف در جامعه مدرن مي گردد و البته پيداست كه از مهمترين 
سازوكارهاي نهادينه ساختن، قانون و تضمينات قانوني مي باشد. به عبارت ديگر حقوق مدني و
سياسي و اجتماعي شهروندان طي فصول قانوني كه مي توان آنها را به حقوق، وظايف و تكاليف 
شهروندان تعبير نمود نهادينه مي شود. نهادينه ساختن شان شهروندي موجب تاسيس تكاليف و
مسئوليت دولت و ضمانت هاي وي در پاسداري از شان شهروندان و نيز مسئوليت شهروندان 
مي گردد. 
سرفصل هاي حقوق شهروندي 
در نظام حقوق كنوني ايران 
درك و تبيين جايگاه حقوق شهروندي در نظام حقوق كنوني ايران مستلزم مروري بر ادبيات 
قانوني داخلي و نيز بررسي الگوهاي بين المللي است. لازم به ذكر است كه در اكثر قوانين 
كشورهاي شمال خصوصا قوانين اساسي و مدني آنان حقوق شهروندي نهادينه شده است و قانون 
خاصي به نام(Citizen Law)وجود ندارد. اما نگاهي كوتاه بر قوانين داخلي از جمله قانون 
اساسي قويا موكد اين امر است كه حقوق شهروندي مستلزم نهادينه ساختن طي قانون خاصي در
ايران مي باشد. 
شاهد امر آن كه در قانون اساسي جمهوري اسلامي ايران حتي يك بار واژه شهروند به چشم 
نمي خورد. قانونگذار در قانون اساسي از كليد واژه ملت كه يك اصطلاح انقلابي است و يا
مردم استفاده مي كند و دفعاتي كه قانونگذار كلماتي چون فرد يا افراد را به كار مي برد
در برابر ملت يا مردم بسيار اندك مي باشد. 
وليكن نگاهي به قانون اساسي فرانسه، سوئيس و آمريكا نشان مي دهد كه قانونگذار عمدتا
از كلمه شهروندان در معناي جمعي و شهروند در معناي فردي استفاده كرده است. در واقع هر
جا كه قانونگذار بر حقوق و آزادي هاي جمعي تاكيد دارد واژه شهروندان را به كار مي برد. 
اصل 56 قانون اساسي سوئيس بيان مي دارد: 
] شهروندان از حق تشكيل انجمن برخوردارند. مشروط بر اين كه نه هدف انجمن و نه امكاناتي 
كه انجمن به كار مي گيرد به هيچ وجه غيرقانوني نباشد يا خطري رامتوجه دولت ننمايد. 
قوانين ايالات بايد مقررات لازم را جهت جلوگيري از سوء استفاده از اين حق وضع [نمايد
يا بخش 1 اصلاحيه پانزدهم(1870)قانون اساسي آمريكا اذعان مي دارد: 
] ايالات متحده يا هر ايالت ديگر حق راي شهروندان ايالات متحده را به سبب نژاد، رنگ 
يا شرايط سابق بردگي، نفي يا محدود [نمي نمايد. 
همين طور اصل 34 قانون اساسي فرانسه كه به تبيين روابط بين پارلمان و دولت مي پردازد
مي گويد: 
] قانون توسط پارلمان تصويب مي گردد. مقررات مربوط به مواد زير توسط قانون مقرر
مي شود: 
- حقوق مدني وتضمينات اساسي اعطا شده به شهروندان به منظور برخورداري از آزادي هاي 
عمومي، تابعيت مردم در امور شخصي و مالي از سازمان دفاع ملي.... [
البته سرفصل هاي اصلي حقوق شهروندي درسه حوزه حقوق مدني، سياسي و اجتماعي در قانون 
اساسي به چشم مي خورد واكثر بخش هاي مربوط به حقوق مدني و حقوق اجتماعي توسط قانون مدني، 
قانون تامين اجتماعي و.. ذكر گرديده است. اما در حوزه حقوق سياسي شهروندان، متاسفانه 
قوانين موجود كار آمد نبوده و در بعضي از موارد ماهيتا ناقض حقوق شهروندان مي باشند. 
در واقع حقوق و تكاليف وظايف شهروندي در قوانين ايران دور مانده است كه تمرين آن حق 
مشاركت شهروندي، مسئوليت شهروندي، حقوق اقليت ها" حقوق بشر" شهروندان، حق مطالبه 
شهروندي، حق تامين اجتماعي و رفاه عمومي، بيمه هاي بيكاري و كهولت، حق آموزش همگاني، 
وظايف دولت در قبال شهروندان و... مي باشد. 
از اين رو به نظر مي رسد قانون شهروندي كه بر اساس نظام حقوق كنوني ايران تدوين 
مي گردد و درصدد دستيابي به استانداردهاي جهاني است، اصولابايدديدگاه شهروندمداري را
در نظر داشته باشد و با نهادينه كردن حقوق آنان به شهروندسازي نايل آيد. 
زهرا مرانلو
بسياري از صاحبنظران وجود حكومت هاي دموكراتيك را تنها ساز وكار تحقق شهروندي 
دانسته اند، نظامي كه شهروند در آن حق مشاركت فعال سياسي و اجتماعي را داشته باشد
پاورقي ها: 
1)ارسطو، سياست: ترجمه حميد عنايت، تهران، انتشارات انقلاب اسلامي، 1371
2)پيران پرويز، شهروندي و فرم شهري، فصلنامه معماري و فرهنگ، سال دوم، شماره پنجم، 
ص 37، 1379
3)رابرت دال، همچنين مراجعه شود به مقاله دموكراسي، جامعه مدني و تمدن مدرن ; تاليف 
فخرالدين عظيمي، جامعه مدني و ايران امروز، تهران، انتشارات نقش و نگار، 1377
4)مارش و استوكر، جري، روش و نظريه در علوم سياسي، ترجمه اميرمحمدحاجي يوسفي، تهران، 
پژوهشكده مطالعات راهبردي، 1378
5)نجاتي، سيدمحمود، جامعه مدرن، شهروند و مشاركت، فصلنامه مديريت شهري، سازمان 
شهرداري هاي كشور- 1380.]]>
</TEXT>
</DOC>
<DOC>
<DOCID>HAM2-811011-017</DOCID>
<DOCNO>HAM2-811011-017</DOCNO>
<ORIGINALFILE>/1381/811011/ejtem.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ورودي زنان به دانشگاهها 71 درصد و
اشتغال آنان 11 درصد است]]>
</TITLE>
<TEXT>
<![CDATA[گروه اجتماعي: يك استاد دانشگاه شهيد بهشتي گفت: امسال ميزان ورود دختران 
به دوره هاي كارشناسي دانشگاهها 71 در صد بود در حاليكه ميزان كنوني اشتغال 
اين قشر كمي بيش از 11 در صد است دكترنسرين جزني روز سه شنبه در جمع مديران 
دستگاههاي دولتي استان قزوين افزود: رفع تبعيض جنسي بايد بر مبناي 
شايسته سالاري باشد. وي گفت: فرايند رفع تبعيض جنسي نبايد منجر به اين شود كه 
مردان دچار تبعيض شوند. 
اين استاد دانشگاه وضعيت كنوني غرب را مثال زد و افزود: در كشورهاي غربي 
رفع اين تبعيض به ويژه در زمينه هاي شغلي به گونه اي بوده كه برخي از
مردان خواستار برابري شغلي با زنان شده اند. 
جزني افزود: ميزان اشتغال زنان در ايران در سال 1355 /، 9 13 بوده كه بيشتر
آنها نيز در آموزش و پرورش و بهداشت و درمان شاغل بوده اند. 
وي اظهار داشت: اين ميزان در اوايل انقلاب اسلامي به دلايلي از جمله 
بازخريدي و باز نشسته شدن تعدادي از آنان به هشت در صد كاهش يافت و در زمان 
دفاع مقدس به زير هشت در صد تنزل كرد. 
اين استاد دانشگاه شهيد بهشتي 
خاطر نشان كرد: آمار اشتغال زنان در سال 1375 به 11 در صد و در سال 1377 با كمي 
رشد /به 1 11 رسيد. جزني يكي از مهمترين وظايف برنامه ريزان كشور را ايجاد اشتغال 
مناسببراي زنان فارغ التحصيل توصيف كرد و گفت: براي دستيابي به توسعه 
همه جانبه راهي جز استفاده از همه ظرفيتهاي نيروي انساني به ويژه در بخش 
زنان به عنوان نيمي از افراد جامعه نداريم.]]>
</TEXT>
</DOC>
<DOC>
<DOCID>HAM2-811011-018</DOCID>
<DOCNO>HAM2-811011-018</DOCNO>
<ORIGINALFILE>/1381/811011/ejtem.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[توافقنامه ايران و افغانستان براي 
مبارزه با موادمخدر]]>
</TITLE>
<TEXT>
<![CDATA[گروه اجتماعي: اجلاس مشترك جمهوري اسلامي ايران و دولت انتقالي اسلامي افغانستان در
مورد كنترل موادمخدر با شركت دكتر زلمي رسول مشاور امنيت ملي افغانستان و هيات همراه 
هاشمي، دبير كل ستاد مبارزه با موادمخدر ايران طي روزهاي 8 تا 10 ديماه 1381 در تهران 
تشكيل و طرفين آخرين تحولات مربوط به مواد مخدر افغانستان و راههاي كنترل آنرا مورد
بررسي قرار دادند. 
به گزارش خبرنگار همشهري طي مذاكراتي كه در چارچوب يادداشت تفاهم مشترك بين هياتهاي 
طرفين صورت گرفت، در مورد اجراي طرحهاي ذيل توافق حاصل گرديد: 
- باتوجه به اينكه طبق اخبار منتشره كشاورزان افغاني در فصل زراعي جاري مبادرت به 
كشت خشخاش كرده اند، طرفين توافق نمودند براي مقابله با اين وضعيت نشست مشترك كارشناسي 
تشكيل دهند. 
- بازسازي پليس و ارتش ملي جهت برخورد جدي با كشت غيرقانوني موادمخدر، مبارزه با
قاچاقچيان، جمع آوري انبارها و لابراتوارها. 
- تشكيل كميسيون مشترك، دائمي مركب از مسئولين ستاد مبارزه با موادمخدر و اداره 
مبارزه با موادمخدر افغانستان بطور متناوب هر 3 ماه يكبار. 
- تبادل اطلاعات در امر مبارزه با قاچاقچيان، ترانزيت موادمخدر و مواد اوليه 
شيميايي، محلهاي استقرار لابراتوارها و انبارهاي موادمخدر و همچنين جلوگيري از ناامني و
شرارت. 
همكاريهاي مشترك مرزي بمنظور كنترل مرز و مبارزه با قاچاقچيان و انهدام لابراتوارها
و جمع آوري انبارهاي موادمخدرو در صورت لزوم انجام گشتهاي مشترك مرزي. 
- مقابله با كشت غيرقانوني خشخاش و ساير گياهان تخديري و كمك به بهبود وضعيت معيشت 
مردم به ويژه در استان هلمند و استانهاي همجوار. 
علاوه بر اين در بخش كاهش تقاضا، طرفين اشتراك نظر و توافق خود را براي همكاري ابراز
و در همين زمينه ستاد، آمادگي خود را براي برگزاري دوره هاي آموزشي مربوط به پيشگيريهاي 
اوليه و آگاه سازي عمومي و همچنين برگزاري دوره آموزش مربوط به درمان معتادان اعلام 
نمود.]]>
</TEXT>
</DOC>
<DOC>
<DOCID>HAM2-811011-019</DOCID>
<DOCNO>HAM2-811011-019</DOCNO>
<ORIGINALFILE>/1381/811011/ejtem.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پاسخ به يك مصاحبه]]>
</TITLE>
<TEXT>
<![CDATA[در پي درج مصاحبه رئيس صنف كاغذ و مقواي تهران با خبرگزاري جمهوري اسلامي در همشهري 
28 آذر، شركت چوب و كاغذ مازندران طي نامه اي به روزنامه اعلام كرد: 
با تشكر و احترام به نظرات رياست محترم صنف كاغذ و مقواي تهران كه به صورت كاملا
منطقي از واحدهاي توليد كاغذ داخلي حمايت نموده اند اعلام مي داريم كه در شرايط رقابت 
سالم يعني عدم تخصيص ارز شناور براي واردات كاغذ ما يارانه نمي خواهيم. 
اصولا يارانه مي بايست هدفمند و با هدف تعيين شده پرداخت گردد و در اين مورد
مي بايست يارانه به مصرف كننده نهايي يا توليدكننده نهايي(ناشرين، مولفين، روزنامه ها، 
مصرف كنندگان كاغذ و...)متناسب با تيراژ و مصرف حقيقي پرداخت شود و چنانچه اين مهم 
تحقق يابد مسلما در بازاري متعادل بر مبناي قيمت گذاري عادلانه حق انتخاب خريد از داخل 
يا خارج از كشور به خريدار اعطاء شده و محصولات داخلي نيز جايگاه و قيمت واقعي خود را
خواهند يافت. 
اميد مي رود مسئولين ذيربط ضمن محقق نمودن شعار حمايت از توليدات داخلي با پرداخت 
يارانه هدفمند و دادن حق انتخاب به مصرف كنندگان نهايي، توليدكنندگان داخلي را كه با
انباشت محصول در انبارهاي خود مواجه هستند ياري دهند. تنها در سايه ايجاد تعادل و زمينه 
مناسب رقابت سالم با محصولات مشابه خارجي وارداتي است كه توليدكنندگان داخلي قادر
خواهند بود در ارتقاء سطح كيفي محصولات قدم بردارند.]]>
</TEXT>
</DOC>
<DOC>
<DOCID>HAM2-811011-020</DOCID>
<DOCNO>HAM2-811011-020</DOCNO>
<ORIGINALFILE>/1381/811011/ejtem.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دعوت از اعضاي بدون مسكن انجمن صنفي 
مطبوعات]]>
</TITLE>
<TEXT>
<![CDATA[انجمن صنفي روزنامه نگاران از آن گروه از اعضاي فاقد مسكن انجمن كه قبلا تقاضاي كتبي 
خود را به انجمن تحويل داده اند، درخواست كرد جهت كسب اطلاعات بيشتر در اين خصوص روز
پنج شنبه ساعت 10 صبح در محل انجمن حضور بهم رسانند.]]>
</TEXT>
</DOC>
<DOC>
<DOCID>HAM2-811011-021</DOCID>
<DOCNO>HAM2-811011-021</DOCNO>
<ORIGINALFILE>/1381/811011/elmif.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[صندوق ذخيره فرهنگيان پرداخت مي كند
تسهيلات جديد براي فرهنگيان 
>" 0: bottom- margin; 0: top- margin; 0: spacing فروش اقساطي خودرو به فرهنگيان از جمله اين تسهيلات است]]>
</TITLE>
<TEXT>
<![CDATA[گروه علمي فرهنگي: مديرعامل شركت ليزينگ فرهنگيان گفت: شركت ليزينگ فرهنگيان براي 
رفاه حال فرهنگيان تاسيس شده و تمام فرهنگيان كشور مي توانند از تسهيلات 
اعطايي آن استفاده كنند. 
احمد صلواتي مديرعامل شركت ليزينگ فرهنگيان روز سه شنبه درحاشيه همايش توجيهي 
شركت ليزينگ فرهنگيان، ارتقاء سطح استاندارد معيشتي فرهنگيان و حمايت هاي 
اقتصادي و اجتماعي از آنان را از جمله اهداف تاسيس اين شركت عنوان كرد. 
به گزارش ايرنا، شركت ليزينگ فرهنگيان، يكي از شركت هاي صندوق ذخيره 
فرهنگيان و متعلق به آموزش و پرورش است كه در زمينه فروش اقساطي داراييهاي 
ثابت واجاره به شرط تمليك، تسهيلاتي در اختيار فرهنگيان قرار مي دهد. 
صلواتي فروش اقساطي خودرو به فرهنگيان را از اقدامات اين شركت عنوان كرد و
گفت: بر اساس قراردادي كه بين شركت ليزينگ فرهنگيان و كارخانه هاي خودروسازي 
مختلف منعقد شده ماهانه 250 دستگاه پيكان و 200 دستگاه سپند براي توزيع بين 
فرهنگيان در اختيار اين شركت قرار مي گيرد. 
به گفته وي در شش ماهه اول سال 81چهارهزار و330خودرو با شرايط اقساطي 
به فرهنگيان واگذار شده است كه يك سوم مبلغ اين خودروهابصورت نقد و
باقيمانده آن در اقساط54 ماهه با سود بسياركم دريافت مي شود. 
مديرعامل شركت ليزينگ فرهنگيان در ادامه از انعقاد قرارداد با شركت سهامي 
فرش ايران درخصوص فروش اقساطي انواع فرش دستباف ايراني با تسهيلات ويژه به 
فرهنگيان خبر داد. 
صلواتي تصريح كرد: فرهنگيان كشورمي توانند با مراجعه به تمامي نمايندگيها و
فروشگاههاي تابعه شركت سهامي فرش ايران نسبت به خريد حداقل دو ميليون و حداكثر
ده ميليون ريال فرش با شرايط ويژه و اقساطي اقدام كنند. وي ادامه داد: فرشهاي 
اين شركت با20 درصد تخفيف و به صورت 30 درصد نقد و باقيمانده در اقساط20ماهه 
به فرهنگيان تحويل مي شود. 
صلواتي تاكيد كرد: در راستاي توسعه فعاليتهاي خدمات رساني به قشرفرهنگي 
جامعه مبلغي معادل 10ميليون ريال بعنوان سبد كالاي مصرفي بادوام(يخچال، 
فريزر، ماشين لباسشويي و كامپيوتر)به صورت وام براي فرهنگيان درنظر گرفته شده 
است كه تا بهمن ماه سال جاري در اختيار آنان قرار مي گيرد. 
مديرعامل شركت ليزينگ فرهنگيان همچنين گفت كه درخصوص مسكن نيزبرنامه هايي 
داريم كه اميدوار هستيم در سال آينده بتوانيم آن را به مرحله اجرا درآوريم. 
مدير عامل شركت سهامي فرش ايران نيز آمادگي اين شركت را براي تامين فرش 
موردنياز فرهنگيان كشوراعلام كرد و گفت: همكاري شركت ليزينگ فرهنگيان با شركت 
سهامي فرش ايران، هم نياز فرهنگيان را تامين مي كند و هم موجبافزايش توليد
فرش دستباف ايران مي شود. 
احمد علي كريمي افزود: شركت ليزينگ مبلغ 30 ميليارد ريال در زمينه توليد
فرش در شركت سهامي فرش ايران سرمايه گذاري كرده كه اين اقدام موجبتوسعه 
صنعت فرش در كشور شده است. وي خاطرنشان كرد: باوجود گذشت مدت كمي از آغاز طرح 
فروش اقساطي فرش، فرهنگيان كشور از اين طرح استقبال كرده اند.]]>
</TEXT>
</DOC>
<DOC>
<DOCID>HAM2-811011-022</DOCID>
<DOCNO>HAM2-811011-022</DOCNO>
<ORIGINALFILE>/1381/811011/elmif.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[دبير شوراي گسترش آموزش عالي: طرح جامع 
توسعه 10 ساله در دانشگاههاي كشور اجرا مي شود]]>
</TITLE>
<TEXT>
<![CDATA[گروه علمي فرهنگي: طرح جامع توسعه 10 ساله در دانشگاههاي وابسته به وزارت علوم، 
تحقيقات و فناوري به منظور ساماندهي زيرساخت هاي توسعه آموزش عالي در كشور براي تمامي 
دانشگاهها تهيه و اجرا مي شود. 
دكتر حسن خالقي مديركل دفتر گسترش و دبير شوراي عالي گسترش آموزش عالي وزارت علوم، 
تحقيقات و فناوري در گفت وگويي اختصاصي با خبرنگار همشهري، ضمن اعلام اين خبر گفت: با
اجراي اين طرح از اين پس توسعه آموزش دانشگاهها باتوجه به نيازهاي كلان كشور و منطقه، 
توانمنديهاي مناطق و امكانات موجود دانشگاهها در قالب برنامه اي درازمدت طراحي و اجرا
مي شود و تمامي دانشگاهها موظف به اجراي طرح مصوب خواهند بود. 
دكتر خالقي با اشاره به اين كه تاكنون طرح توسعه حدود 20 دانشگاه كشور به تصويب شورا
رسيده و جهت اجرا ابلاغ شده است گفت: طرح جامع با مشاركت خود دانشگاهها و مطابق ضوابط
كلي اعلام شده از سوي شورا تهيه شده و در كميته طرح جامع بررسي مي شود و با هماهنگي 
نهايي دانشگاه مربوطه، به تصويب و تاييد مي رسد و با امضاي شخص وزير به عنوان برنامه به 
دانشگاهها ابلاغ مي گردد. 
وي گفت: با اجراي اين طرح دانشگاههاي كشور متناسب با نيازهاي اصلي كشور و منطقه خود
پيش بيني ايجاد رشته ها و مقاطع آموزشي لازم، جمعيت دانشجويي، اعضاي هيات علمي، امكانات 
فيزيكي لازم و.. را براي بلندمدت خواهند كرد. 
دبير شوراي عالي گسترش آموزش عالي از اين طرح به عنوان طرح توسعه برنامه اي در
دانشگاهها نام برد و گفت: باتوجه به نيازهاي موجود كشور در اين طرح اولويت را به توسعه 
رشته هاي فني مهندسي، علوم پايه و هنر داده ايم، كه با اجراي آن اميدواريم رشته هاي 
مزبور در دانشگاهها توسعه يابند و تقويت شوند. 
وي از طرح توسعه بلندمدت دانشگاهها به عنوان ابزاري براي جهت دهي مناسب به وضعيت 
آموزشي دانشگاهها دانست و گفت: در حال حاضر طرح هاي پيشنهادي دانشگاهها به تناوب به 
شورا ارسال مي شود و ما اميدواريم تا پايان سال آتي طرح هاي تمامي دانشگاهها آماده و
ابلاغ گردد. 
دكتر خالقي در ادامه ضمن تشريح برنامه هاي توسعه موسسات غيردولتي - غيرانتفاعي اظهار
داشت: كار ساماندهي علمي و منطقي اين دست موسسات آموزش عالي تقريبا به پايان رسيده و در
حال حاضر سياست گسترش رشته هاي آموزشي در موسسات مزبور را دنبال مي كنيم و درصدد هستيم 
تا با كوتاه كردن مراحل اخذ مجوز به توسعه اين موسسات كمك كنيم. 
وي گفت: طي دو سه سال گذشته رقمي حدود 540 ميليون تومان در قانون بودجه براي وام 
راه اندازي اين موسسات اختصاص داده شده و امسال ما تقاضاي افزايش اين رقم را داده ايم.]]>
</TEXT>
</DOC>
<DOC>
<DOCID>HAM2-811011-023</DOCID>
<DOCNO>HAM2-811011-023</DOCNO>
<ORIGINALFILE>/1381/811011/elmif.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[برنامه ريزي براي مرگ]]>
</TITLE>
<TEXT>
<IMAGE>/1381/811011/p11-1.jpg</IMAGE>
<![CDATA[
نگاهي به استرس و ساز و كارهاي آن در انسان ها
در عصري كه سروكار ما با خويشاوندان پرقيل و قال، فرزندان نق نقو، فروشگاههاي 
زنجيره اي پرازدحام و كارتهاي كريسمس نوشته نشده است، نگاهي به وضعيت اسف بار ماهيان 
قزل آلا در اقيانوس آرام آموزنده است. 
]]>
<IMAGE>/1381/811011/p11-2.jpg</IMAGE>
<![CDATA[
همچنان كه ماهيان در آب جست وخيزمي كنند و در تلاشند تا خلاف جهت آب به منظور
تخم گذاري شنا كنند، ميزان كورتيزول آنها كه يك هورمون استرس زا و قوي است، ناگهان به 
شدت افزايش مي يابد تا انرژي لازم را براي شنا در خلاف جهت آب فراهم آورد. همچنين اين 
هورمون منجر به متوقف شدن عمل خوردن در اين ماهي ها مي شود. كاركرد دستگاه گوارش آنها
ضعيف مي شود و سيستم دفاعي بدن شان از كار مي افتد و در نهايت بعد از اين كه تخم گذاري 
كردند، از فرط خستگي و عفونت مي ميرند و بدن اين ماهي ها در طول سفر متلاشي مي شود. 
نمي توان براي از بين بردن استرس در اين ماهي ها به آنها كمك كرد. اين ماهي ها براي 
مردن برنامه ريزي شده اند و سامانه بدني آنها به واسطه سير تكاملي شان به سوي سفري 
طولاني، سوق داده شده است. 
از طرف ديگر، انسانها معمولا تحت تاثير استرس هايي هستند كه خود، آنها را به وجود
مي آورند. مثلا فشارهاي روحي طولاني زندگي مدرن از آن جمله اند و در عين حال زماني كه 
سازوكار زيستي بدن براي مقابله با استرس دچار اشكال مي شود، انسانها از عواقب آن رنج 
مي برند. 
" دكتر بوروس. اس. مك ايون "، سرپرست آزمايشگاه مطالعات روابط بين سلسله اعصاب و
سيستم غدد درونريز دانشگاه راكفلر و نويسنده كتاب جديد: "The End of Stress As We Know
It" معتقد است: استرس هاي شديد يا طولاني سامانه دفاعي بدن را ضعيف مي كند، به قلب آسيب
مي رساند، باعث زيان رساندن به سلول هاي حافظه در مغز مي شود و به جاي ذخيره چربي در
قسمت ران و كفل ها، باعث مي شود اين چربي در ناحيه فوقاني بدن انباشته شود و عامل خطر
براي بيماري قلبي، سرطان و ساير بيماريها باشد. استرس در بين ساير بيماريها در بروز
پيري، افسردگي، بيماري قلبي، رماتيسم مفاصل و ديابت نيز دخالت دارد. 
چندين دهه است كه تحقيقات نشان داده اند استرس فيزيكي باعث آسيبرساندن به بدن 
مي شود، اما اخيرا فقط اثرات عميق استرس روحي بر روي سلامتي، كاملا اذعان شده است. دو
دهه قبل، بسياري از دانشمندان به اين عقيده كه وضعيت ذهني مي تواند باعث بيماري شود، به 
ديده تمسخر مي نگريستند در آن زمان بين ذهن و بدن، مرز تيره اي وجود داشت كه بهتر بود
آن را به دست روانپزشكان بسپارند. 
اما در دهه هاي اخير، پژوهشگران به طور قانع كننده اي نشان داده اند كه استرس روحي 
مي تواند آسيبپذيري درمقابل بيماري را افزايش دهد و شروع به درك اين مسئله كرده اند كه 
اين پديده چگونه ممكن است اتفاق بيفتد. 
دكتر رونالد گلاسر، دانشمند ايمني شناس در دانشگاه ايالت اوهايو، اظهار داشت: اگر
به من مي گفتند به سال 1982 برگردم و بگويم كه چگونه استرس مي تواند كاركرد سيستم دفاعي 
را تعديل كند، مي گفتم "فراموشش كنيد". 
دكتر رابرت. ام. ساپولسكي، استاد عصبشناسي در استاندفورد، بيان داشت: "آنچه سابق بر
اين به عنوان راه هايي كاملا بديهي كه منجر به يك بيماري خاص مي شدند، تصور مي شد، 
اكنون به نظر مي رسد كلا به بسياري از عواقب متفاوت منجر شوند". 
بخش عمده اين ادراك جديد، مفهوم تازه اي از استرس است و توسط دكتر مك ايون كه بيش 
از سه دهه در حال مطالعه روي اين موضوع بوده، بسط داده شده است طبق اين الگو، استرس به 
خودي خود زيان آور نيست، بلكه مشكلات همراه با استرس، ناشي از رفتار متقابل پيچيده اي 
است بين خواستهاي دنياي بيرون و ظرفيت بدني در جهت فائق آمدن بر تهديدهاي بالقوه. 
ظرفيت بدن در مقابله با استرس مي تواند تحت تاثير عوامل گوناگوني قرار گيرند، چون: 
وراثت، تجربه دوران كودكي، رژيم غذايي، نحوه خواب و ورزش، بود يا نبود روابط شخصي نزديك، 
سطح درآمد و موقعيت اجتماعي و نيز به واسطه انباشته كردن استرس هاي عادي تاحدي كه بيش 
از ظرفيت بدن باشند. 
در مورد استرس كم، بحث دانشمندان بر اين است كه اين امر مي تواند نه تنها خطرناك 
نباشد، بلكه سودمند نيز باشد و بيشتر مردم نيازمند دارابودن اندكي استرس هستند. 
در هنگام آماده شدن براي ارائه يك سخنراني، امتحان دادن و يا اجتناب از يك اتومبيل 
در حال سبقت، بدن متحمل سلسله پيچيده اي از تعديلات مي شود. فرآيندهاي فيزيولوژيكي 
لازم در تغيير حركت به يك پاسخ مانند سيستم مربوط به قلب و عروق خوني، سيستم دفاعي بدن، 
غدد درونريز و آن قسمت از نواحي مغز كه مربوط به هيجان و حافظه هستند، در اين عمل 
به كار گرفته شده و عملكردهاي غيرضروري مانند توليدمثل و گوارش به بعدموكول مي شوند. 
آدرنالين و سپس كورتيزول كه هر دو هورمونهاي استرس هستند و توسط غدد آدرنال پوشيده 
شده اند، در بدن ترشح مي شوند ضربان قلب و فشارخون افزايش مي يابد، تنفس سريع مي شود، 
اكسيژن در ماهيچه ها جريان پيدا مي كند و سلول هاي ايمني آماده مي شوند تا به ناحيه 
آسيب ديده هجوم ببرند. 
وقتي سخنراني ارائه گرديد، امتحان گرفته شد و اتومبيل در حال سبقت، عبور كرد، يك 
سري تعديلات پيچيده ديگر، همه چيز را آرام مي كنند و باعث مي شوند بدن به حالت عادي 
بازگردد. 
نوشته: اريك گودي 
منبع: سايت اينترنتي نيويورك تايمز
ترجمه: فاطمه خسروي]]>
</TEXT>
</DOC>
<DOC>
<DOCID>HAM2-811011-024</DOCID>
<DOCNO>HAM2-811011-024</DOCNO>
<ORIGINALFILE>/1381/811011/elmif.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[ساخت دستگاه دينامومتر تراش براي اولين 
بار در كشور]]>
</TITLE>
<TEXT>
<![CDATA[گواهي نامه تاييدي دستگاه دينامومتر تراش كه براي اولين بار توسط يك مبتكر اصفهاني 
در ايران ساخته شده، با ويژگي اعتبار به تاييد سازمان پژوهشهاي علمي و صنعتي ايران رسيد. 
به گزارش روابط عمومي پژوهشكده اين سازمان در اصفهان، اين دستگاه كه توسط مهندس 
مهدي كاروان عضو هيات علمي دانشگاه ساخته شده، يكي از مهمترين زمينه ها در مهندسي ساخت 
و توليد است و تصوير جامعي از هر سيستم اندازه گيري و بخصوص سيستم هاي اندازه گيري 
نيروهاي تراش را ارائه مي دهد و علاوه بر آگاهي از چگونگي كميت نيروهاي تراش، تحليل 
بيشتري از فرآيندهاي براده پردازي را نيز نشان مي دهد. 
طراحي و ساخت اين دستگاه به عنوان يك سيستم اندازه گيري نيروهاي تراش است و وظيفه 
اصلي آن اندازه گيري مقادير نيروي پيشروي و نيروي برش است. 
مجري طرح نيز با بيان مشخصات فني اين دستگاه گفت: با نصب دستگاه اندازه گيري 
نيروهاي تراش سه بعدي بر روي دستگاه ماشين تراش نيروهاي وارده به ابزار برش و قطع كار
به صورت ديجيتال و سه بعدي اندازه گيري مي شود و اين سنجش نيروها مي تواند بهترين 
راندمانهاي ماشين كاري را در برابر پارامترهاي تنظيمي ماشين ابزار مانند سرعت برش و
پيشروي و عمق ابزار و هندسه ابزار ارائه دهد. 
مهندس كاروان گفت: اين دستگاه نسبت به مشابه خارجي از قيمت تمام شده بسيار كمتري 
برخوردار است و از لحاظ كارايي نيز داراي مزيت هاي فني مناسبتري است.]]>
</TEXT>
</DOC>
<DOC>
<DOCID>HAM2-811011-025</DOCID>
<DOCNO>HAM2-811011-025</DOCNO>
<ORIGINALFILE>/1381/811011/elmif.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[دليل 50 درصد اين ناتواني هاعضوي است !]]>
</TITLE>
<TEXT>
<![CDATA[در دهه 1950 عقيده بر اين بودكه 90 درصد موارد ناتواني جنسي منشا رواني دارند. 
امروز اكثر محققان اعتقاد دارند كه علت بيش از 50 درصد از ناتواني هاي جنسي، عضوي است و
اين درصد در گروه هاي سني بالاتر احتمالابيشتر است. 
ناتواني جنسي علل متعدد و مختلفي دارد كه مهم ترين آنها در پي مي آيد: 
1- علل هورموني كه شامل موارد زير است: 
الف- كاهش سطح گودنا دوستروپين ها و تستوسترون باعث كم شدن ميل و توانايي جنسي و
كاهش شديد رشد موهاي صورت و بدن مي شود. 
ب- نقصان نسبي سطح FSH هورمونهاي. LH
ج- بدكاري تيروئيد: پركاري و كم كاري تيروئيد باعث كم شدن ميل و توانايي جنسي 
مي شود. 
د- افزايش پرولاكتين سرم به علل مختلف مثل نارسايي كليه و دياليز، سبب كم شدن ميل 
جنسي مي شود. 
2- علل عروقي مثل آرترواسكلروزين كه شايعترين علت نارسايي شرياني است منجر به 
ناتواني جنسي مي شود. 
نشت شرياني و وريدي آلت تناسلي، باعث ناتواني جنسي عروقي است و اريكوسل كه باعث 
كاهش سطح تستوسترون در بيمارمي شود. 
3- سومين علت ناتواني جنسي مردان، يائسگي است كه در سنين پيري عارض مي شود كه با
علائمي از قبيل كاهش توانايي و ميل جنسي، اضطراب، افسردگي و گرگرفتگي در مردان همراه 
هست كه به دنبال كاهش اعمال بيضه ها و كم شدن توليد تستوسترون حاصل مي شود. 
4- بيماري قند يا ديابت شيرين كه ناتواني جنسي در 25 درصد افراد جوان و تقريبا
75 درصد افراد مسن گزارش شده است. 
5- نارسايي كليه و دياليز در 50 درصد موارد باعث ناتواني جنسي مي شود. 
6- بيماريهاي كبد در اثر مصرف الكل باعث ناتواني جنسي مي شود. 
7- بيماريهاي عصبي مثل صرع(غش). 
8- بيماريهاي ديگر كه باعث ناتواني جنسي مي شوند مانند پيروني، نبودن بيضه ها، 
شكستگي آلت تناسلي يا قطع آلت تناسلي به دنبال سرطان آلت. 
9- ناتواني جنسي در اثر راديوتراپي. 
10- ناتواني جنسي به علت ديسك هاي كمري. 
11- ناتواني جنسي به علت عمل پروستات برداري كه شيوع آن 665 درصد گزارش شده است. 
12- ناتواني جنسي به علت مصرف بعضي از داروها از قبيل: استروژن و پروژسترون كه در
سرطان پروستات مصرف مي شود و داروهاي ضدفشار خون مثل آلدومت، داروهاي قلبي مانند
ريگوكسين، دپورتيك ها، داروهاي ضدافسردگي مثل ريمي پيرامين و آمي تريپتلين و داروهايي 
كه براي ناراحتي معده به كار مي رود مثل كلينيدينيوم و آتروپين و سايمتيدين. همچنين 
داروهاي ضد پاركينسون نيز در ناتواني دخيل هستند. 
13- مصرف الكل، سيگار و هروئين باعث ناتواني جنسي مي شود. 
14- ناتواني جنسي به علل رواني نيز يكي از علل ديگر است. 
شيوه هاي تشخيص علل ناتواني جنسي 
1- اندازه گيري قند خون ناشتا، كلسترول خون، هورمونهاي تستوسترون و پرولاكتين و
FSH LH و خون. 
2- گرفتن شرح حال بيمار و انجام تست هاي روانپزشكي براي علل رواني بيمار. 
3- N تست. P. T كه آزمايش قطعي جهت تمايز اختلالات روحي جنسي از اختلالات عضوي است. 
4- استفاده از سونوگرافي داپلكس(رنگي). 
5- آزمايش رثري اسكن كه از بقيه آزمايشها جهت تمايز ناتواني جنسي رواني از عضوي 
حساس تر و دقيق تر است. 
6- تست تزريق پاپاورين كه اختلالات رواني را از جسمي جدا مي سازد. 
درمان بيماران مبتلا به ناتواني جنسي 
بر حسب علل ناتواني جنسي صورت مي پذيرد كه به شرح زير است: 
1- روان درماني در بيماران مبتلا به اختلالات رواني. 
2- تزريق پروستاگلاندين E1 و يا پاياورين به داخل اجسام غاري در بيماراني كه 
ضايعات عصبي يا رواني مقاوم به درمان دارند. 
3- بازسازي عروقي در بيماراني كه مبتلا به نارسايي شرياني هستند، انجام مي گيرد. 
4- بستن وريدهاي آلت تناسلي در بيماراني كه مبتلا به نشت وريدي هستند. 
5- درمان طبي در بيماران مبتلا به ديابت، افزايش كلسترول و كمبود هورموني هستند. 
دكتر سيد حبيبالله جعفري]]>
</TEXT>
</DOC>
<DOC>
<DOCID>HAM2-811011-026</DOCID>
<DOCNO>HAM2-811011-026</DOCNO>
<ORIGINALFILE>/1381/811011/eqtes.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تاخير در اجراي طرح ها و بحران 
در صنايع پتروشيمي كشور]]>
</TITLE>
<TEXT>
<![CDATA[تهران- خبرگزاري جمهوري اسلامي: با شروع نشدن بهره برداري از تعدادي طرحهاي 
پتروشيمي و آغاز سررسيدبازپرداخت منابع مالي خارجي دريافت شده براي اجراي آنها، 
صنعت پتروشيمي ايران در سال آينده با بحران مواجه خواهد شد. 
در برنامه زمانبندي شده براي اجراي تعدادي از طرحهاي پتروشيمي، 
زمان بهره برداري سال 1381 پيش بيني شده است در حالي كه فقط دو ماه به 
پايان سال باقيمانده است، هنوز مژده افتتاح و يا شروع فعاليت آزمايشي اين 
طرحهابه گوش نمي رسد. از طرحهاي مهم صنايع پتروشيمي، طرح سرويسهاي جانبي متمركز
است كه شركت سهامي پتروشيمي فجر مجري آن است. اجراي اين طرح از سال 1377 با 768
ميليارد ريال و 310ميليون دلار سرمايه گذاري آغاز و زمان بهره برداري آن سال 1381
پيش بيني شده است. 
اهميت اين طرح، از آن جهت است كه بدون راه اندازي آن، بهره برداري ازديگر
واحدهاي در دست احداث در منطقه ويژه اقتصادي پتروشيمي ميسر نمي شود. 
روابط عمومي شركت ملي صنايع پتروشيمي بيست و يكم مهر ماه امسال دراطلاعيه 
ديگري اعلام كرد، مرحله اول طرح سرويسهاي جانبي متمركز طبق برنامه در پاييز
امسال و مرحله دوم تا پايان امسال به بهره برداري خواهد رسيد اما با پايان فصل 
پاييز و آغاز زمستان خبر مسرت بخش آغاز بهره برداري از مرحله اول اين طرح اعلام 
نشد. 
يكي ديگر از طرحهاي پتروشيمي كه به نظر مي رسد با تاخير به بهره برداري برسد، 
طرحي است كه مجري آن، شركت سهامي پتروشيمي تندگويان مي باشد. اجراي اين طرح با
سرمايه گذاري 335 ميليون دلار و 676 ميليارد ريال از سال 1376 آغاز شده و زمان 
بهره برداري آن سال 1381 پيش بيني شده است. 
طرح آروماتيك سوم براي توليد سالانه يك ميليون و 741 هزارتن پارازايلين، 
اورتوزايلين، بنزن، گاز مايع، رافينيت، برش سبك و سنگين نفتا و آروماتيك سنگين و
برش طبق برنامه زمان بندي شده بايد امسال به بهره برداري برسد. مجري اين 
طرح شركت سهامي پتروشيمي بوعلي سينا و حجم سرمايه گذاري آن 290 ميليون دلار و 541
ميليارد ريال است. 
شركت پتروشيمي خوزستان مجري طرح پليمرهاي مهندسي اجراي اين طرح را
باسرمايه گذاري 165 ميليون دلار و 265 ميليارد ريال از سال 1377 آغاز كرده است و
طبق برنامه زمان بندي شده بايد در سال 1381 به بهره برداري برسد. 
طبق برنامه زمان بندي شده قرار بود شركت پتروشيمي اراك بهره برداري ازطرح 
اتوكسيلاتها، شركت مديريت توسعه صنايع پتروشيمي بهره برداري از طرح اوره گرانول 
وان جي ال 1200 و 1300، شركت سهامي پتروشيمي تبريزبهره برداري ازطرح خطو شركت 
پتروشيمي خراسان بهره برداري از طرح كريستال ملامين را در سال جاري آغاز كنند.]]>
</TEXT>
</DOC>
<DOC>
<DOCID>HAM2-811011-027</DOCID>
<DOCNO>HAM2-811011-027</DOCNO>
<ORIGINALFILE>/1381/811011/eqtes.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[آغاز ساخت بدنه و سرريز بلندترين سد
كشور]]>
</TITLE>
<TEXT>
<![CDATA[عمليات اجرائي ساخت بدنه و سرريز سد كارون 4 به عنوان بلندترين سد بتني در دست ساخت 
كشور شروع شد. 
در اين مراسم كه تني چند از نمايندگان مردم استان چهارمحال و بختياري در مجلس شوراي 
اسلامي، مديران سازمان توانير و قائم مقام وزير نيرو شركت داشتند، اولين انفجارها براي 
آماده سازي محل ساخت بدنه سد و سرريز بزرگ كارون 4 آغاز شد. 
سد كارون 4 يكي از سلسله سدهاي زنجيره اي طراحي شده بر روي رودخانه كارون است كه 
عمليات احداث سيستم انحراف آب آن از سال 76 شروع شده و براي احداث تونل انحراف اين طرح 
كه آب رودخانه كارون را از مسير اصلي خود منحرف و 1500 متر مسير رودخانه را براي ساخت 
سد خشك مي كند بالغ بر 140 هزار مترمكعب حفاري و 70 هزارمتر مكعب بتن ريزي صورت گرفته 
است.]]>
</TEXT>
</DOC>
<DOC>
<DOCID>HAM2-811011-028</DOCID>
<DOCNO>HAM2-811011-028</DOCNO>
<ORIGINALFILE>/1381/811011/eqtes.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[كميسيون مشترك مجلس به تشكيل وزارت كار
و تامين اجتماعي راي داد]]>
</TITLE>
<TEXT>
<![CDATA[تهران- خبرگزاري جمهوري اسلامي: بهيار سليماني، مخبر كميسيون مشترك مجلس 
گفت: اين كميسيون پس از بررسي لايحه دولت، سرانجام به تشكيل وزارت كار و
تامين اجتماعي راي داد. 
نماينده مردم فسا در مجلس روز سه شنبه به خبرنگار پارلماني ايرنا گفت: 
كميسيون مشترك چهار گزينه يعني تشكيل وزارت رفاه اجتماعي، سازمان رفاه 
اجتماعي، شوراي عالي رفاه اجتماعي و يا ادغام وظايف رفاه در يكي از
وزارتخانه هاي موجود را در پيش رو داشت. 
وي اضافه كرد: پس از جلسات متعدد، كميسيون مشترك به اين جمع بندي رسيد كه 
به كليات لايحه راي دهد و وظايف تشريح شده در لايحه را به وزارت كار واگذار
كند و وزارتخانه اي با عنوان وزارت كار و تامين اجتماعي تشكيل شود. 
اين لايحه بايد در صحن علني مجلس شوراي اسلامي به تصويب برسد.]]>
</TEXT>
</DOC>
<DOC>
<DOCID>HAM2-811011-029</DOCID>
<DOCNO>HAM2-811011-029</DOCNO>
<ORIGINALFILE>/1381/811011/eqtes.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[2632 واحد صنعتي در 8 ماه امسال به 
بهره برداري رسيد]]>
</TITLE>
<TEXT>
<![CDATA[گروه اقتصادي: براساس آمارهاي ارائه شده از سوي وزارت صنايع و معادن در 8 ماه 
منتهي به پايان آبان ماه امسال تعداد 16794 تقاضاي سرمايه گذاري در بخش صنعت با
سرمايه گذاري پيش بيني شده 228 هزار ميليارد ريال به ادارات كل اين وزارتخانه در سراسر
كشور ارائه شده است. 
به گزارش روابط عمومي وزارت صنايع و معادن در مدت يادشده 2632 فقره پروانه 
بهره برداري با سرمايه ثابت 13187 ميليارد ريال و اشتغالزايي 50 هزار نفر توسط
سازمانهاي صنايع و معادن كشور صادر شده است. همچنين در اين مدت تعداد 300 واحد با افزايش 
سرمايه گذاري به ميزان 2 /883 ميليارد ريال و اشتغال 5796 نفر توليد خود را توسعه 
داده اند. 
در 8 ماهه منتهي به آبان 1381 تعداد 436 فقره گواهي فعاليت صنعتي با /سرمايه 5
346ميليارد ريال و اشتغال 4076 نفر در محدوده 120 كيلومتري تهران و 50 كيلومتري اصفهان 
صادر شده است. 
فعاليتهاي معدني در 8 ماهه سالجاري شامل صدور 1033 فقره پروانه اكتشاف و 201 فقره 
گواهينامه كشف با ذخيره 3 /670 ميليون تن مي باشد. 
همچنين در زمينه بهره برداري از معادن تعداد 425 فقره پروانه بهره برداري با ميزان 
استخراج 17 ميليون تن و 452 فقره اجازه برداشت با ميزان استخراج حدود 4 /10 ميليون تن 
صادر شده است. اشتغال ايجادشده در بخش معدن 6085 نفر است.]]>
</TEXT>
</DOC>
<DOC>
<DOCID>HAM2-811011-030</DOCID>
<DOCNO>HAM2-811011-030</DOCNO>
<ORIGINALFILE>/1381/811011/eqtes.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[يادآوري]]>
</TITLE>
<TEXT>
<![CDATA[ايران و افغانستان و چابهار
روز گذشته از سوي "روابط عمومي و امور بين الملل سازمان منطقه آزاد تجاري صنعتي 
چابهار" خبري براي گروه اقتصادي ارسال شد كه محتواي آن خارج از عرف بود. نويسنده اين 
خبر آورده است: "معاون استاندار قندهار گفت: مديرعامل منطقه آزاد چابهار داراي صلاحيت 
مديريتي و اقتصادي بالايي است و ما توسعه اقتصادي كشور خود را مي توانيم با وجود دكتر
صالحي تسريع كنيم "به گمان تهيه كنندگان خبر، ورود هيات اقتصادي به منطقه آزاد چابهار
به معناي اين است كه "ايران بزرگترين شريك تجاري افغانستان "خواهد شد. خوش بيني ويژگي 
مثبتي است، اما اگر با آمار و ارقام اين ادعا ثابت مي شد، قوت خبر افزايش مي يافت. 
يادآور مي شويم كه در تهيه اخباري در اين سطح خوش بيني مفرط مي تواند دردسرساز باشد.]]>
</TEXT>
</DOC>
<DOC>
<DOCID>HAM2-811011-031</DOCID>
<DOCNO>HAM2-811011-031</DOCNO>
<ORIGINALFILE>/1381/811011/eqtes.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[يادداشت]]>
</TITLE>
<TEXT>
<![CDATA[به مناسبت هفته كشاورزي 
دهقانان خرده پا و راه رهايي 
محمدصادق جنان صفت 
بخش كشاورزي به دليل هدف استراتژيك امنيت غذايي كشور در برابر تخاصمات محيط
بين المللي و كشاورزان به دليل اينكه گمان مي شود در رژيم گذشته از محروميت مضاعف رنج 
مي بردند، پس از پيروزي انقلاب در كانون توجه مسئولان ارشد كشور قرار گرفت اكنون و پس 
از گذشت 23 سال از پيروزي انقلاب، وزير جهاد كشاورزي به عنوان بالاترين مقام اجرايي بخش 
كشاورزي و دبير كل تشكيلات نوپاي كشاورزان ايران - تحت عنوان خانه كشاورز- معتقدند كه 
بخش كشاورزي مورد بي توجهي مسئولان ارشد اقتصادي و سازمانهاي برنامه ريزي كشور قرار
داشته و دارند. چگونه مي شود بخش كشاورزي را توانمندتر از وضعيت فعلي كرد؟تعريف 
كشاورزي توانمند و پرقدرت كدامند؟كشاورزان بايد در چه سطحي از درآمد و سرمايه و
پس انداز قرار گيرند تا متوجه شويم كه به آنها توجه شده است؟در تعريف سازمانهاي 
بين المللي، بخش كشاورزي شامل 4 زير بخش زراعت، دامپروري، جنگل و مرتع و شيلات است. 
بررسي وضعيت كشاورزي ايران با تعريف يادشده مويد اين است كه زير بخش "زراعت "بيش از 50
درصد ارزش افزوده كشاورزي را به خود اختصاص داده است و بيشترين تنگناها نيز در اين زير
بخش است مهمترين تنگنايي كه در اين زير بخش وجود دارد توزيع اراضي زراعي در كشور است. 
تا زماني كه سازمان زراعي كشور بر اراضي خرد، پراكنده و غيريكپارچه بنا شده باشد، هيچ 
تصوري براي نجات زير بخش زراعت قابل تصديق نيست. آيا اراده سياسي واحد و شجاعي كه 
بتواند در ميان مدت سازمان اراضي زراعي را دگرگون كند در كشور وجود دارد؟
وابسته كردن درآمد 3 ميليون زارع خرده پا به اراضي خرد، پراكنده و غيربهينه 
گرفتاري اي است كه بايد از آن رها شد تا زارعان جان بگيرند.]]>
</TEXT>
</DOC>
<DOC>
<DOCID>HAM2-811011-032</DOCID>
<DOCNO>HAM2-811011-032</DOCNO>
<ORIGINALFILE>/1381/811011/eqtes.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[خبرها و نكته ها]]>
</TITLE>
<TEXT>
<![CDATA[پاسخي براي "بخاري بدون دودكش "
پيرو درج مطلبي در همين ستون مورخ 4 دي ماه 1381 تحت عنوان "بخاري بدون دودكش "، از
سوي دفتر امور رسانه اي مديريت فرهنگ سازي و ارتباطات سازمان بهينه سازي مصرف سوخت كشور
جوابيه اي ارسال شده كه در زير مي خوانيد: 
سازمان بهينه سازي مصرف سوخت كشور براي تشويق و ترغيب توليدكنندگان لوازم خانگي به 
توليد كالاهاي كم مصرف، طي مناقصه هايي نسبت به تعيين توليدكنندگان لوازم خانگي موردنظر
اقدام كرد. 
از سوي ديگر به دليل برخورداري اين محصولات از تكنولوژي بالا و بالطبع گران كه قيمت 
تمام شده اش بالاتر از كالاهاي پرمصرف موجود در بازار است سازمان بهينه سازي مصرف سوخت 
كشور ضمن حمايت از توليدكنندگان، براي تشويق مصرف كننده بخشي از هزينه ها را متقبل شده 
است كه در مورد توليد و توزيع بخاري هاي نفتي بدون دودكش رقم اين يارانه ها تا سقف 50
درصد نيز پيش رفت و كارخانجات سازنده را موظف نمود تا بخاريها را بصورت نيم بهاء در
اختيار مشتريان قرار دهند. 
آيا حمايت از توليدكننده و مصرف كننده با هدف ترغيب به استفاده از محصولات كم مصرف و
مرغوب به جاي كالاهاي پرمصرف و نامرغوب امري غيراقتصادي و شبهه ناك است؟
* يادآور مي شويم كه در نوشته همشهري برخي پرسش ها مطرح شده بود كه درجوابيه اين 
سازمان پاسخ هاي آنها نيامده است. از جمله پرسش ها اين بود كه بخاري هاي بدون دودكش با
چه قيمتي توليد مي شود، با چه قيمتي از توليدكننده خريداري مي شود و معيار انتخاب
مصرف كنندگان اين كالاهاي گرانقيمت كدام است؟]]>
</TEXT>
</DOC>
<DOC>
<DOCID>HAM2-811011-033</DOCID>
<DOCNO>HAM2-811011-033</DOCNO>
<ORIGINALFILE>/1381/811011/eqtes.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تغييرات قيمت سهام]]>
</TITLE>
<TEXT>
<![CDATA[سه شنبه 10 دي 
تغيير قيمت 
آخرين قيمت 
تعدادسهام معامله شده 
نام شركت 
38
1218
99891
توسعه معادن روي ايران 
10- 
3102
72436
شهد ايران 
126
2899
5727
روغن نباتي پارس 
10
3160
37856
مارگارين 
41
4341
2245
صنعتي بهشهر
7- 
1990
128712
چين چين 
119
7150
3809
توليدي مهرام 
277- 
5599
3855
حق تقدم توليدي مهرام 
17
4416
1636
كارتن ايران 
252- 
48600
8118
نفت پارس 
827- 
54900
7292
نفت بهران 
350- 
72480
13237
صنايع شيميايي ايران 
100- 
4000
7387
پتروشيمي خارك 
308- 
18000
2590
پتروشيمي اصفهان 
51
7951
30022
پتروشيمي آبادان 
100- 
4900
756000
لعابيران 
250- 
10150
13888
داروسازي جابرابن حيان 
25- 
12155
2533
داروسازي اسوه 
119- 
14271
16012
داروپخش 
140
14193
13533
داروسازي فارابي 
21- 
9278
1922
داروسازي امين 
51- 
2700
16256
كف 
199- 
5000
9355
پاكسان 
10
1570
7103
ايران تاير
70- 
9370
11138
لاستيك دنا
30- 
4800
2586
پلاستيران 
97- 
1853
1000
شيشه و گاز
89
15080
16518
كاشي سعدي 
5- 
20495
6150
كاشي الوند
262- 
25968
4512
سيمان تهران 
304
30784
32885
سيمان كرمان 
580
58672
8628
سيمان صوفيان 
43- 
13520
290559
سيمان فارس و خوزستان 
59- 
11502
113407
سيمان شرق 
130- 
56000
56190
سيمان سپاهان 
4- 
4111
136258
سپنتا
51- 
6449
100030
لاميران 
40
4100
19200
پمپ سازي ايران 
125
2625
27511
سرماآفرين 
540
11359
8045
كابلسازي ايران 
34- 
2250
127502
ايران خودرو ديزل 
2
2432
456043
ايران خودرو
30
1350
55718
حق تقدم ايران خودرو
25
2610
62712
گروه بهمن 
73
3730
90778
سايپا
226
2630
249832
حق تقديم سايپا
12- 
1538
61886
محورسازان ايران خودرو
10- 
4590
13691
سايپاآذين(سهامي عام)
16
1116
44000
شركت ساختمان اصفهان 
7- 
2989
892
سرمايه گذاري البرز
8
2360
84235
توسعه صنايع بهشهر
10
1630
105729
سرمايه گذاري سپه 
7- 
1528
78927
سرمايه گذاري پتروشيمي 
1- 
3379
377450
سرمايه گذاري بانك ملي 
30- 
2450
315111
سرمايه گذاري غدير
20
1630
1533264
سرمايه گذاري ساختمان ايران 
81
3130
8275579
سرمايه گذاري صنعت و معدن 
8- 
1530
21273
سرمايه گذاري توسعه معادن و فلزات 
20
6320
1620235
معدني املاح ايران 
100- 
4800
2204
صنعتي رنگين 
614
12899
833
دارويي لقمان 
763
29974
5219
داروسازي دكتر عبيدي 
84- 
1633
22537
الياف 
1
5800
218165
ماشين سازي اراك 
9
7415
35085
صنايع آذرآب
160
803
15000
حق تقدم كمباين سازي ايران 
46
990
10966
آزمايش 
311- 
26039
46953
صنعتي دريايي ايران 
69 /5- 
06 /5044
- 
شاخص كل قيمت سهام 
قيمت طلا و ارزنوع قيمت فروش(ريال)
يك بهار آزادي 740000
نيم بهار آزادي 350000
ربع بهار آزادي 225000
يك گرم طلاي 18 عيار(ساخته نشده 67800
يك دلار آمريكا(بازار غيررسمي 8040
يك دلار آمريكا(نرخ رسمي بانك مركزي 7975
يك يورو(نرخ رسمي بانك مركزي 8363]]>
</TEXT>
</DOC>
<DOC>
<DOCID>HAM2-811011-034</DOCID>
<DOCNO>HAM2-811011-034</DOCNO>
<ORIGINALFILE>/1381/811011/intep.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">سیاسی.سیاست داخلی</CAT>
<CAT xml:lang="en">Politics.Iran Politics</CAT>
<TITLE>
<![CDATA[انتخاب دشوار كرملين]]>
</TITLE>
<TEXT>
<![CDATA[نيروگاه اتمي بوشهر و نگراني هاي كاخ سفيد
تحليل گران بانفوذ آمريكا پيشنهاد كرده اند كه آمريكا در قبال نظارت دقيق تر بر
پروژه هاي اتمي ايران روابط نزديك تر روسيه با ايران را بپذيرد
كاخ سفيد اكنون كرملين را در برابر انتخابي سخت قرار داده است آيا پوتين حاضر است 
روابط ديپلماسي خود با بوش را به خاطر ايران به خطر اندازد
هنگامه شهيدي 
]]>
<IMAGE>/1381/811011/p15-1.jpg</IMAGE>
<![CDATA[
از زمان حملات تروريستي يازده سپتامبر در آمريكا" جورج بوش "رئيس جمهوري اين كشور با
دنبال كردن تز" دفاع پيشگيرانه "در برابر برخي كشورها از جمله ايران و عراق با اعتقاد
بر اينكه اين دو كشور درصدد گسترش سلاح كشتارجمعي هستند تكنولوژي تسليحاتي آنان را
تهديدي براي آمريكا و كشورهاي هم پيمان آن عنوان كرد و در حالي كه در عراق "صدام حسين "
رئيس جمهوري اين كشور بهانه هرگونه حمله نظامي احتمالي را به دست آنان مي داد" واشنگتن "
و" تل آويو" پيش از همه به خاطر راكتور اتمي بوشهر از خود نگراني نشان دادند. نيروگاه 
اتمي بوشهر كه در جنوب غربي ايران واقع است، يك سال ونيم ديگر يعني در ژوئن 2004 به كار
گرفته خواهد شد. در اصل اين راكتور اتمي يك نيروگاه خصوصي است، در ابتدا قرار بود در
سال هاي 1970 ميلادي با كمك شركت "زيمنس "آلمان ساخته شود. اما هم زمان با آن دولت 
ايران تغيير كرد و پس از آن جنگ بين ايران و عراق در دهه 1980 بود كه اين پروژه را به 
دست فراموشي سپرد. ساخت اين نيروگاه ميلياردها دلار هزينه براي ايران در برداشته و در
طول جنگ ايران و عراق شش بار مورد حمله قرار گرفت كه در نتيجه آن دو مركز تقريبا تكميل 
شده آن منهدم شد. اكنون بار ديگر و با كمك مهندسين روسي براي به كارگيري اين نيروگاه 
تلاش مي شود. دولت آمريكا از مدت ها پيش به فعاليت روسيه در ايران در زمينه انرژي اتمي 
اعتراض دارد و ايران را به تلاش براي توليد سلاح هاي هسته اي متهم مي كند كه تنها دليل 
را نيز منابع غني گاز و نفت ايران و تامين انرژي بدون نياز به نيروگاه هسته اي عنوان 
كرد و در مقابل "مسكو" و" تهران "بارها و بارها اعلام كرده اند كه با همكاري هاي 
هسته اي شان تنها اهداف صلح جويانه را دنبال مي كنند. 
]]>
<IMAGE>/1381/811011/p15-2.jpg</IMAGE>
<IMAGE>/1381/811011/p15-3.jpg</IMAGE>
<![CDATA[
اسرائيلي ها نيز اين نيروگاه هزار مگاواتي را تهديدي براي امنيت ملي خود مي دانند و
عقيده دارند" پلوتونيوم "مورد استفاده در اين راكتور مي تواند با كمك ميله هاي سوختي 
مناسب براي ساخت سلاح هاي اتمي به كار گرفته شود طبق ادعاهاي آنان و CIA مقامات ايران 
طي هفت سال آينده قادر به ساخت بمب اتمي خواهد بود. هر چند جمهوري اسلامي ايران حساسيت 
در مورد نيروگاه اتمي بوشهر را قابل پذيرش نمي داند آن هم در شرايطي كه همواره بر اجراي 
كامل معاهده "ان. پي. تي "(معاهده منع تكثير سلاح هاي هسته اي)در مورد همه اعضاي آژانس 
بين المللي انرژي اتمي تاكيد داشته و كشورهايي كه به اين پيمان نپيوسته اند را مورد
انتقاد قرار داده است و در عين حال معتقد است اعمال سياست هاي دوگانه و تبليغ آميز
عملا معاهدات "ان. پي تي "و" سي. تي. بي. تي "را به چالش كشيده و كم اثر كرده است. 
دور جديد گفت وگوهاي ميان ايران و روسيه با هدف عدم گسترش جنگ افزارهاي هسته اي در حالي 
برگزار شد كه مقامات روسيه برنامه همكاري هاي هسته اي خود با ايران را تا سال 2012
ميلادي تصويب كرده اند اكنون برنامه هاي دولت روسيه براي احداث شش راكتور هسته اي از
نگراني هاي عمده مقامات آمريكايي است كه ايران را بخشي از" محور شرارت "مي دانند. موضوع 
نيروگاه اتمي بوشهر از موضوعات اختلاف برانگيز در اجلاس ماه مه سران آمريكا و روسيه در
مسكو بود كه حتي در جريان مصاحبه مطبوعاتي روساي جمهور دو كشور منجر به مشاجره هايي 
ميان آنان گرديد. حمايت قاطع "پوتين "از مبارزه با تروريسم پس از حملات يازده سپتامبر
به همكاري هاي امنيتي بي سابقه بين دو كشور، عقد يك پيمان جديد كاهش تسليحات اتمي و
انجام مذاكراتي براي تجارت دوجانبه منجر شد كه اين امر جايگاهي ثابت و دائمي براي روسيه 
در پيمان ناتو گروه كشورهاي صنعتي جهان "گروه 8" پديد آورد. رهبران گروه 8 در اجلاس ماه 
ژوئن گذشته در كانادا متعهد به پرداخت بيست ميليارد دلار به روسيه در ده سال آينده به 
منظور كمك به اين كشور در برچيدن سلاح هاي كشتارجمعي شدند و اين اقدام بخشي از تلاش ها
براي جلوگيري از دسترسي برخي كشورها به مواد مورد نياز براي سوخت بمب اتمي بود. از سوي 
ديگر آمريكا براي فشار وارد آوردن به روسيه براي كنار گذاشتن همكاري هاي هسته اي اش با
ايران در نشست اقتصادي اقيانوس آرام در مكزيك پيشنهاد تبديل روسيه به انبار زباله هاي 
اتمي جهان در برابر متوقف ساختن همكاري هاي خود با ايران را مطرح كرد كه به گفته 
آمريكايي ها چنين معامله اي براي روس ها بيش از ده ميليارد دلار درآمد در پي داشت اما
روس ها هيچ علاقه اي براي قبول اين معامله ابراز نكردند هر چند كه مطرح شدن اين 
پيشنهاد به خودي خود حداقل فايده اي كه براي روس ها داشت اين بود كه با دست بازتري وارد
ميدان معامله با ايران شدند. اكنون روابط" تهران "_ "مسكو" كه فروش سلاح هاي قدرتمند
متعارف روسي و نيز كار بر روي پروژه هاي نفت و گاز ايران را شامل مي شود اجراي برنامه 
مهم گروه 8 را با مشكل مواجه كرده است. تحليل گران بانفوذ آمريكا درصدد برآمده اند با
ارائه پيشنهادهايي اختلاف آمريكا و روسيه در مورد ايران را خنثي كنند. آنها پيشنهاد
كردند كه آمريكا در قبال نظارت دقيق تر بر پروژه هاي اتمي ايران روابط نزديك تر روسيه 
با ايران را بپذيرد. اين امر شامل محدود ساختن احداث راكتورهاي آينده در بوشهر، پذيرش 
بازرسان خارجي توسط ايران، كنار گذاشتن ساير فعاليت هاي اتمي توسط ايران و نيز
بازگرداندن سوخت هاي اتمي مصرف شده به روسيه مي شود اما دو كشور ايران و روسيه در
همكاري هاي هسته اي خود مشكلاتي نيز دارند; ايران بارها روسيه را به خاطر عمل نكردن به 
تعهداتش مورد انتقاد قرار داده است. برخي كارشناسان معتقدند ادامه طرح بوشهر بخشي از
بازي هاي سياسي روسيه است كه مي خواهد با قرار دادن ايران و آمريكا در برابر هم از دو
طرف امتياز بگيرد. انتقاداتي از قبيل اينكه روسيه مراحل ساخت و توليد نيروگاه بوشهر را
به تاخير مي اندازد، از تعهداتش طفره مي رود و به كارگيري مصالح فرسوده و غيراستاندارد
و راكتورهاي قديمي و تكامل نيافته "وي. دي. آر1000"(DR V1000)(كه در اين راكتورها
سيستم گردش و سيستم سردكننده آب تكامل نيافته است و در نتيجه موجب خروج مواد راديواكتيو
و آلودگي محيط مي شود و نمي توان با اتكا به اين راكتورها يك نيروگاه قابل اطمينان ساخت)
باعث شده است ايران به دنبال انعقاد پيمان جديدي با روس ها باشد تا بلكه بتواند امكان 
جلوگيري از اين گونه نقض تعهدات را فراهم آورد چرا كه "تهران "نگران است كه اختصاص دادن 
كمك 20 ميليارد دلاري كشورهاي صنعتي به روسيه در برابر از بين بردن سلاح هاي كشتارجمعي 
ممكن است خارج شدن مسكو از طرح بوشهر را شامل شود. البته بديهي است كه روسيه نيز پس از
بررسي سود و زيان روابط مسكو با تهران و توجه به اين نكته كه هرگونه اقدامي كه موجب
ناخشنودي آمريكاست قاعدتا بايد به نفع روسيه باشد به اين نتيجه رسيده است كه بايد
نيروگاه هسته اي بوشهر را تكميل كند و سفر" الكساندر رومانتسف "وزير انرژي اتمي روسيه 
به تهران نيز در اين چارچوب ارزيابي مي شود. "پوتين "تاكنون موفق شده است روسيه را در
مقام يكي از دوستان قابل اتكاي غرب قرار دهد اما هنوز هم امكان آن مي رود كه وي با
اتخاذ روابط نزديك با" بغداد" و" تهران "اين تصوير را مخدوش سازد. ممكن است ادامه 
ساختمان راكتور هسته اي بوشهر روابط بين آقايان "بوش "و" پوتين "را در معرض آزموني 
دشوار قرار دهد. روسيه علاقه ندارد كه مجبور شود بين دوستان و متحدان خود يكي را انتخاب
كند اما اين امكان وجود دارد كه در نهايت "پوتين "راهي ديگر جز چنين انتخابي در برابر
خود نبيند. اگر وي از پذيرفتن تقاضاهاي آمريكا سرباز زند ممكن است به زودي شاهد پايان 
روابط محبت آميز خود با" جورج بوش "باشد انتخاب عقبنشيني از روابط با ايران و يا گسترش 
آن براي مقام هاي روسيه كار آساني نيست و به نظر مي رسد با توجه به مجموع اين شرايط
مبارزه ميان "واشنگتن "،" مسكو" بر سر" تهران "در كوتاه مدت پايان نخواهد يافت. 
" كاخ سفيد" اكنون "كرملين "را در برابر انتخابي سخت قرار داده است ; آيا پوتين حاضر است 
روابط ديپلماسي خود با" بوش "را به خاطر ايران به خطر اندازد؟]]>
</TEXT>
</DOC>
<DOC>
<DOCID>HAM2-811011-035</DOCID>
<DOCNO>HAM2-811011-035</DOCNO>
<ORIGINALFILE>/1381/811011/intep.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">سیاسی.سیاست داخلی</CAT>
<CAT xml:lang="en">Politics.Iran Politics</CAT>
<TITLE>
<![CDATA[گسترش موج قوم گرايي]]>
</TITLE>
<TEXT>
<![CDATA[دموكراسي حزبي و مسائل _ قومي بخش پاياني 
اتهام هاي پان تركيسم و پان عربيسم بحث هايي هستند كه نخ نما شده اند اين همان 
پان فارسيسم است كه توسعه طلب هم هست 
يوسف عزيزي بني طرف 
متني كه مي خوانيد بخش دوم و پاياني سخنراني يوسف عزيزي بني طرف است كه مهرماه گذشته در
مربوط به احزاب، قوميت ها و خلق هاي مختلف ايران در وزارت كشور ايراد شده است. 
ميزگرد
]]>
<IMAGE>/1381/811011/p15-5.jpg</IMAGE>
<![CDATA[
موج _ قوم گرايي درست يا _ نادرست روزبه روز در حال تطور و گسترش است. اگر از اروپاي 
غربي بگذريم كه دست كم صد تا صد وپنجاه سال پيش اين مسئله را به طور نسبي حل كرده است ; 
هم اكنون نمودهاي آن را در اروپاي شرقي نيز مي بينيم كه واپسين حادثه از اين نوع در
مقدونيه رخ داد كه با خردورزي حل شد، اين موج به سوي جهان اسلام هم حركت كرده است. 
مسئله ملي البته در منطقه ما ريشه پيشين دارد و اين را آمريكا ايجاد نكرده است. بيش از
هشتاد سال است كه كردها در عراق به خاطر حقوق قومي خود مبارزه مي كنند. هشتاد سال پيش 
آمريكا قدرتي نبود. البته آمريكا ممكن است از هر چيزي استفاده كند و مسئله منحصر به 
قوميت هاي غيرفارس نيست و اصولا چرا ما مسائل و دردهاي كهنه خودمان را به دست خودمان 
حل نكنيم تا نوبت به دخالت ديگران نرسد. 
مسئله قوميت ها در مغرب و در الجزاير وجود دارد و حاد هم هست. الجزاير و مغرب كه ديگر
دشمن آمريكا نيستند. ما نبايد همه چيز را به اين و آن نسبت دهيم. اكنون هم تهمت ارتباط
با آمريكا را مثل نقل ونبات توزيع مي كنند و حتي اصلاح طلبان در حاكميت نيز از آن 
بي نصيب نمانده اند. اين نوعي فرافكني است ; بياييد صورت مسئله را پاك نكنيم و مشكل را
بدون پيش داوري بررسي كنيم. 
پادشاه مغرب فرماني صادر مي كند كه زبان آمازيقي در كنار زبان عربي در مدارس تدريس شود
و بدين ترتيب زبان اقليت "بربر" در مغرب رسمي مي شود; در صورتي كه در مقابل 18 ميليون 
عرب دو سه ميليون بيشتر نيستند. اين به باور من نوعي خردمندي و خردورزي است نه توطئه 
آمريكا. 
نيز اين گفته كه "معلوم نيست فعاليت احزاب قومي در چارچوب قانون اساسي باشد يا نباشد" 
در مورد احزاب سراسري هم صدق مي كند; تازه حزب قومي كه از نظر جغرافيايي و مكاني 
محدودتر است. 
ايشان صحبت از وفاق كردند و من مي پرسم اين وفاق بر چه مبناست؟ بر اين مبنا كه به عرب
و ترك بگوييم: آقا تو نبايد به زبان خودت درس بخواني، گرچه قانون اساسي گفته كه تو حق 
داري به زبان مادري ات درس بخواني قانون اساسي حق تشكيل حزب را به توي عرب و كرد و ترك 
مي دهد يا لااقل مانع تشكيل آن نمي شود اما تو نمي تواني حزب تشكيل بدهي تا مطالباتت را
كاناليزه كني. 
اتهام هاي پان تركيسم و پان عربيسم بحث هايي هستند كه نخ نما شده اند. يعني فقط اين 
قوميت از نهادهاي مدني، نهاد فرهنگي و حزبي و اقتصاد و ثروتش برخوردار باشد اين همان 
پان فارسيسم است كه توسعه طلب هم هست و به بهانه حوزه تمدن ايراني به تاجيسكتان و
افغانستان نظر دارد. 
اينكه گفته مي شود ما به مسائل اقتصادي _ قوميت ها بدون توجه به مسائل _ سياسي پاسخ 
بدهيم نوعي خلط مبحث است. مگر مي شود مسائل اقتصادي، فرهنگي، سياسي و اجتماعي قوميت ها
را از هم جدا كرد. اصلا سياست، بيان فشرده اقتصاد است فرضا اگر عربي خواستار تشكيل 
حزب يا انجمن فرهنگي گرديد يا اگر خواستار برچيدن طرح توسعه نيشكر شد يا اگر گفت شهر
خوزستان ويران است به دادش برسيد، چگونه مي توان اين مطالبات را از هم جدا كرد. 
اينكه آقاي نقيبزاده مي گويند" ما سر فرصت به قضيه قوميت ها بپردازيم "به نظر من به 
معني به تعويق انداختن مسئله قوميت ها و خلق هاي ايران است كه دست كم از دوره مشروطيت 
به اين سو مطرح بوده است. در انقلاب مشروطيت ترك هاي _ آذربايجان كه نقش عمده اي در آن 
_ داشتند توانستند انجمن هاي ايالتي و ولايتي را وارد قانون اساسي مشروطه بكنند كه در
واقع شبيه شوراهاي استان و شهرستان قانون اساسي جمهوري اسلامي است. در آن هنگام همين 
ناسيوناليست ها و از آن ميان آقاي مصدق و _ فاطمي با تمامي احترامي كه براي مبارزاتشان 
_ دارم مانع اجراي اين قانون شدند. آقاي رزم آرا در سال 1329 مي خواست ماده مربوط به 
انجمن هاي ايالتي و ولايتي را اجرا كند. 
به نظر من اسلام چون نگاه انترناسيوناليستي دارد مناسبت ترين گزينه براي ايران است. 
يعني اگر آقاي مصدق نيز اكنون سركار بيايد با آن نگاهش به مسئله قوميت ها چيزي را حل 
نخواهد كرد. پنجاه سال پيش ايشان يك چهره ملي ضداستعماري بود ولي اكنون پنجاه سال از آن 
زمان گذشته است و زمانه ما زمانه ديگري است زيرا تحولات شگرفي در اين پنجاه سال رخ داده 
كه چهره دنيا را عوض كرده است. 
مسائل مبرم عربهاي خوزستان 
بد نيست در پايان اشاره اي به مسائل خوزستان هم داشته باشم و بگويم كه در اين استان 
ميزان ناامني نسبت به ساير استان ها بسيار بالاست، آلودگي محيط زيست، محروميت، فقر، 
سوءتغذيه در ميان عربهاي بومي تحقير و تبعيض قومي بيداد مي كند. اين را فقط من 
نمي گويم خود نمايندگان مردم در مجلس شوراي اسلامي هم اين را مي گويند. آبادان و خرمشهر
(محمره)تنها حدود بيست تا سي درصد بازسازي شده اند. ميزان جرم، جنايت، اعتياد و دزدي 
در خوزستان پنج برابر اصفهان است ; در صورتي كه جمعيت استان خوزستان از استان اصفهان 
كمتر است. آيا كسي درباره دلايل اينها تحقيق كرده است؟ بخش عمده اين قضايا ناشي از ستم 
قومي و عدم پيشرفت و توسعه متوازن ميان جامعه عرب خوزستان از يك سو و ساير مناطق ايران 
_ به خصوص مناطق _ فارس نشين از سوي ديگر است. يعني به عرب خوزستاني نه روزنامه، نه 
راديو، نه تلويزيون و نه حزب مي دهيم ; نه آب شربش و نه اقتصادش را درست مي كنيم و بعد
به او مي گوييم آدم نكش، سرقت نكن، تجزيه طلب نباش، فلان نباش بهمان نباش. مگر نبايد
مردم عرب خوزستان از نعمت فرهنگ برخوردار شوند و در حد هموطنان فارس خود قرار بگيرند؟
اين كار چگونه انجام خواهد گرفت؟ مگر نه اين است كه بگذاريم مطبوعات به زبانشان منتشر
شوند و عربها بتوانند زبانشان را در دوره ابتدايي بخوانند. 
ما مي گوييم بايد فرهنگ مردم عرب خوزستان را بالا ببريم اما تاكيد مي كنيم اين كار با
زبان دوم مشكل است. دوستان به ما نگويند اينها به فارسي بخوانند نه اين كار امكان پذير
نيست دشوار است و كاربرد زبان عربي در ميان عربهاي خوزستان كه زبان مادري آنهاست از
زبان فارسي كه زبان دوم آنها به شمار مي رود به مراتب بيشتر است ما زبان عربي را در
كنار زبان فارسي مي خواهيم. 
من در اينجا سعي كردم دست روي زخم بگذارم. اينها مسائل و مشكلاتي است كه بايد دير يا
زود حل شوند و تاخيرپذير نيستند. بخشي از راه حل با دادن امكان فعاليت به احزاب سياسي 
به خلق ها و قوميت ها امكان پذير است. 
مسئله ديگر آنكه حزبهاي قومي مي توانند به پروسه حزبي شدن انتخابات در ايران كمك كنند. 
يعني ما بايد به سويي برويم كه انتخابات را حزبي بكنيم ; چه در مقياس سراسري و چه محلي. 
ما در ايران نبايد تجارب جهاني را ناديده بگيريم ; و من مي پرسم: آيا ما صد و پنجاه يا
دويست سال پيش، حزب يا سه قوه يا پارلمان داشتيم ; يا مثلا در زمينه فرهنگي رمان يا
سينما داشتيم؟ ما همه اينها را از غرب گرفتيم. اينها همگي زاده عقل بشر و براي بهبود و
آسايش زندگي انسان ايجاد شده است ; حال چه در غرب باشد چه در شرق. اگر مثلا قوانيني 
براي قوميت ها يا حقوق قوميت ها در اروپا وضع مي شود همگي زاده ذهن بشر و براي حل 
مشكلات بشري است. ما هم در ايران بايد استفاده كنيم ; درست همان گونه كه در انقلاب
مشروطيت استفاده كرديم. وقتي در اروپا حزب قومي يا نظام فدراليسم يا مسائلي از اين قبيل 
ايجاد مي شود ما مي توانيم آنها را با شرايط داخلي خودمان تطبيق بدهيم و از آنها بهره 
بگيريم. 
در پايان مي خواهم به نقش عوامل خارجي در احزاب قومي اشاره كنم نقش عامل خارجي 
مي تواند در احزاب سراسري هم باشد. اين وظيفه حكومت منتخب مردم است كه بر اين امور
اشراف داشته باشد. اصولا هر دولتي مايل است كه در حزبهاي ديگر كشورها نفوذ داشته باشد
يا آنها را زير مهميز خود بگيرد. مگر جمهوري اسلامي ايران اين كار را نمي كند؟ مگر
حزبالله لبنان را ما حمايت نمي كنيم؟ مگر مجلس اعلاي انقلاب عراق در خود ايران مركز و
تشكيلات ندارد؟
اين امري طبيعي است كه هر كشور و هر دولتي مي كوشد حزبها و گروه هايي را كه از نظر
ايدئولوژيك يا از نظر سياسي با آنها همخوان و هماهنگ است حمايت كند. به نظر من نبايد
هيچ يك از اينها بهانه اي براي كنار گذاشتن اصول دموكراسي و مردم سالاري باشد و تنها
دموكراسي است كه مي تواند وحدت ملي و وفاق ملي را تحكيم كند.]]>
</TEXT>
</DOC>
<DOC>
<DOCID>HAM2-811011-036</DOCID>
<DOCNO>HAM2-811011-036</DOCNO>
<ORIGINALFILE>/1381/811011/intep.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">سیاسی.سیاست داخلی</CAT>
<CAT xml:lang="en">Politics.Iran Politics</CAT>
<TITLE>
<![CDATA[تحقيق و تفحص - 29]]>
</TITLE>
<TEXT>
<![CDATA[حادثه آفرينان خرم آباد
بدرالسادات مفيدي 
گزارش تحقيق و تفحص مجلس ششم از حادثه خرم آباد مي افزايد كه روز جمعه چهارم شهريور
يعني در سومين روز اجلاس امام جمعه شهر در خطبه هاي نماز جمعه با ذكر مخالفت خود با
برگزاري اجلاس تاكيد مي نمايد كه اين ميهمانان ناخوانده بايد از استان بروند و
نمازگزاران با شعار" لرستان جاي منافقين نيست "، صحبت هاي ايشان را تاييد مي نمايند. 
متعاقبا عصر همان روز جمعيتي حدود 200 نفر در محل مصلي تجمع و با سردادن شعارهاي تند
عليه اردو به سمت محل برگزاري همايش حركت مي نمايند كه در پي مقاومت و ممانعت مامورين 
انتظامي متفرق مي شوند. روز شنبه پنجم شهريور سردار قاليباف فرمانده نيروي انتظامي جهت 
معرفي فرمانده جديد اين نيرو در استان لرستان به اين استان عزيمت مي كند و پس از مذاكره 
با امام جمعه و فرمانده سپاه و ديگر مسئولين نهايتا با تشكيل شوراي تامين مقرر مي گردد
كه اجلاس از روز يكشنبه خاتمه يافته و دانشجويان تحت نظارت و تامين نيروي انتظامي به 
شهرهاي خود بازگردند. در همين روز صبح عده اي از منزل امام جمعه خرم آباد با سردادن 
شعارهايي به طرف استانداري حركت و با تجمع خود خواستار توقف اردو مي گردند كه پس از
سخنان آقاي شاهرخي به نمايندگي از طرف امام جمعه و سردار قاليباف متفرق مي شوند. در
واكنش اين تجمعات در همين روز عده اي از مردم شهر كه موافق ادامه همايش دانشجويان بودند، 
در ميدان شهداي شهر تجمع كرده و سپس به طرف استانداري حركت مي نمايند. در اين تجمع 
آقايان موسوي نژاد نماينده مردم خرم آباد و رضايي معاون سياسي استانداري طي يك سخنراني 
به پايان دادن اين تجمع توصيه مي كنند با اين وجود پس از پايان مراسم عده اي از
شركت كنندگان و احتمالا افرادي كه ارتباطي با اين شركت كنندگان نداشته اند، با انجام 
راهپيمايي به سمت محل همايش شعارهاي تندي سر داده و در نهايت با مامورين نيروي انتظامي 
درگير مي شوند و در ادامه شيشه هاي بانك ها و برخي ادارات دولتي را شكسته و تخريب
مي كنند. 
در ادامه اين گزارش آمده است كه روز يكشنبه ششم شهريورماه درگيري هايي در نقاط مختلف 
شروع مي گردد كه نهايتا در ساعت 6 بعدازظهر عده اي از اشرار وارد معركه گرديده و با
شهادت يك نفر از نيروهاي انتظامي و زخمي شدن چند نفر ديگر در محله پشت بازار در /ساعت 30
11 شب غائله ختم مي گردد. از سوي ديگر اتوبوس حامل گروهي از دانشجويان در حال بازگشت به 
اهواز در اين روز در اطراف پل دختر در محلي به نام تنگه فني مورد حمله قرار مي گيرد. دو
اتوبوس متعلق به گروه ديگري از دانشجويان نيز در راه بازگشت به مشهد در مدخل شهر بروجرد
مورد حمله شديدي قرار مي گيرند. در روز سه شنبه هشتم شهريور ماه هنگام تشييع پيكر شهيد
كرمي به طرف گلزار شهدا گروهي با سردادن شعارهايي استاندار لرستان را مورد حمله و ضرب و
شتم قرار مي دهند كه وي به وسيله نيروهاي انتظامي و سپاه از محل خارج و به بيمارستان 
منتقل مي گردد. 
از سوي ديگر هيات تحقيق و تفحص در اين گزارش ضمن بيان مواردي به عنوان نقض قانون در
سير اين ماجرا، حمل اسلحه شخصي توسط بعضي از اجتماع كنندگان و تظاهر به قدرت نمايي و
ايجاد رعب و وحشت با آن به صورتي كه مامورين نيروي انتظامي را از انجام وظيفه در ايجاد
نظم و برخورد قانوني با اخلال كنندگان بازداشته بود، يكي از اين موارد اعلام كرده است. 
بازداشت غيرقانوني پنج تن از دانشجويان توسط تجمع كنندگان و سپس بستن چشم، انتقال به يك 
مقر، ايراد ضرب و جرح و سرانجام رها كردن آن ها در بيابان هاي اطراف خرم آباد، تخريب
تاسيسات حفاظت شده فرودگاه و ورود غيرمجاز به باند فرود به قصد اعتراض به افراد، ايجاد
تجمعات و راهپيمايي هاي غيرمجاز، قصور ضابطين قضايي در تشكيل پرونده مقدماتي، ضبط اشيا، 
تنظيم صورت جلسه و دستگيري افراد شناخته شده و فعال و در نهايت تيراندازي و به شهادت 
رساندن شهيد كرمي توسط اغتشاش گران از ديگر موارد نقض قانون در اين گزارش بيان شده است. 
همچنين هيات تحقيق و تفحص در ادامه اين گزارش ريشه اصلي بروز اين بحران را به كارگيري 
شيوه هاي غيرقانوني و سوءاستفاده از ابزار قدرت براي حل مناقشات سياسي عنوان كرده است. 
در عين حال نارسايي قوانين، حساسيت هاي قومي و منطقه اي، صف بندي هاي سياسي جناح ها، 
خشونت گرايي سياسي، تحريك احساسات مذهبي مردم، مشكلات اجتماعي منطقه از قبيل بيكاري، 
فقر و محروميت، حضور نظاميان و نيروهاي بسيج در ماجرا، اختلافات سياسي مقامات استان، 
ضعف مديريت منطقه و عملكرد ضدانقلاب را در ايجاد اين بحران بي تاثير ندانسته است. 
همچنين هيات تحقيق و تفحص مجلس انجمن اسلامي دانشجويان دانشگاه لرستان را در مورد نصب
پلاكاردي با عنوان "همايش بزرگداشت اصلاح طلبان دربند" كه خارج از چارچوب مجوز صادره 
بوده مقصر دانسته است و ديگر مقصرين حادثه خرم آباد را تعدادي از اعضاي رسمي سپاه 
پاسداران و بسيج كه با حضور خود در تجمعات و راهپيمايي هاي غيرقانوني با استفاده از
امكانات سپاه و بسيج اقداماتي نموده اند، مسئول دفتر نمايندگي ولي فقيه در سپاه به جهت 
تحريك و تهييج و سازماندهي اعضاي سپاه و بسيج، جانشين فرمانده نيروي انتظامي در استان 
به جهت تعلل در شناسايي، معرفي، دستگيري عناصر اصلي حركت هاي غيرقانوني، فرماندهان دعوت 
شده سپاه پاسداران به يك جلسه اضطراري در شوراي تامين استان كه اين دعوت را اجابت 
نكرده اند، امام جمعه خرم آباد، صدا و سيماي استان به جهت تشديد بحران، سپاه حفاظت 
فرودگاه در كنترل تردد افراد به داخل سالن تشريفات، قائم مقام سپاه بروجرد به جهت 
مشاهده صحنه ضرب و شتم دانشجويان و عدم هيچ اقدام ممانعت آميز و جبهه مشاركت خرم آباد
به جهت برگزاري تجمع بعدازظهر روز شنبه عليرغم عدم موافقت فرمانداري معرفي كرده اند. 
در عين حال هيات تحقيق و تفحص مجلس در پايان اين گزارش اعلام كرده است كه در بررسي هاي 
خود عزم شايسته اي را در فرمانده نيروي انتظامي كشور در توجه دادن نيروي انتظامي لرستان 
به انجام وظايف انتظامي و پرهيز از ملاحظات سياسي و جناحي مشاهده نموده كه اين امر موجب
جبران برخي از نواقص در انجام وظيفه نيروي انتظامي ناحيه لرستان گرديده است.]]>
</TEXT>
</DOC>
<DOC>
<DOCID>HAM2-811011-037</DOCID>
<DOCNO>HAM2-811011-037</DOCNO>
<ORIGINALFILE>/1381/811011/intep.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">سیاسی.سیاست داخلی</CAT>
<CAT xml:lang="en">Politics.Iran Politics</CAT>
<TITLE>
<![CDATA[حاشيه سياست]]>
</TITLE>
<TEXT>
<![CDATA[* از عبدي تا اروپا
منابع پارلماني احتمال مي دهند كه ارتباطي ميان اظهارات اخير عبدي درباره وضعيت 
بازجويي و زندان خود با سفر نمايندگان اتحاديه اروپا وجود داشته باشد. 
يك نماينده مجلس در اين باره به خبرنگار" همشهري "گفت: پس از سفر اخير هيات اروپايي به 
تهران، كميته اي در قوه قضاييه تشكيل شده است كه اصلاحات موردنظر اتحاديه اروپا را اجرا
مي كند. گفته مي شود اين كميته تحت نظر" محمدجواد لاريجاني "معاون بين الملل قوه قضاييه 
كه در مذاكرات اخير با نمايندگان اتحاديه اروپا نيز فعال بود، فعاليت مي كند. به گفته 
اين نماينده مجلس، علت ايجاد برخي تغييرات در زندان ها توافق قوه قضاييه با اتحاديه 
اروپا بوده است. 
* نيروهاي سابق وزارت اطلاعات 
عبدالله _ رمضان زاده سخنگوي _ دولت چندي پيش در جريان مصاحبه خبري خود با خبرنگاران 
مطبوعات، ادعاي بازگشت مديران سابق وزارت اطلاعات را به اين وزارتخانه تكذيب كرده بود، 
اما وي اخيرا در حاشيه جلسه هيات دولت در پاسخ به خبرنگار ديگري در خصوص بازگشت مديران 
سابق وزارت اطلاعات تصريح كرد: "وزارت اطلاعات مثل هر جاي ديگر مي تواند از نيروهاي 
سابق خود استفاده كند و روند كنوني اقدامات و فعاليت هاي وزارت اطلاعات مورد تاييد دولت 
است. "
* ديپورت 
خبرگزاري فرانسه گزارش داد: "يهودياني كه از ايران فرار كرده اند، قرباني غيرمنتظره 
سركوب ضدتروريستي آمريكا عليه مهاجران خاورميانه اي شده اند و بعضي از آنها به خارج از
آمريكا و تحويل به ايران تهديد شده اند. "" اليوت بنجامين "، وكيل و رهبر فدراسيون 
يهوديان _ ايراني آمريكايي در اين باره گفت: "بزرگ ترين چالشي كه ما با آن روبه رو
هستيم، اين اخراج ها است، به ويژه آن دسته از يهوديان كه داراي گذرنامه ايراني هستند و
به آنها گفته شده است كه به سوي ايران اخراج خواهند شد كه پيامدهاي سخت براي آنها خواهد
داشت. "
* مثل "ماجراي سعادتي "
]]>
<IMAGE>/1381/811011/p15-4.jpg</IMAGE>
<![CDATA[
هفته نامه يالثارات دادگاه عباس عبدي رابا ماجراي "سعادتي "مشابه دانست. اين هفته نامه 
نوشته است: "در نخستين سال هاي پس از پيروزي انقلاب پس از آنكه "محمدرضا سعادتي "عضو
سازمان منافقين به جرم جاسوسي براي دولت شوروي دستگير شد، ماشين تبليغاتي منافقين تلاش 
گسترده اي را به كار گرفت تا جرم سعادتي را به مسائلي غير از جاسوسي ربط داده و دستگيري 
او را يك نوع تصفيه حساب جناحي قلمداد كنند. در آن زمان مطبوعات وابسته نيز سخني را به 
مرحوم آيت الله طالقاني نسبت دادند و سرتاسر ديوار شهر تهران را با اين جمله پر كردند: 
" پدر طالقاني: ماجراي سعادتي اصلا جاسوسي نيست ! "لازم به ذكر است هنوز حكم دادگاه عباس 
عبدي صادر نشده است. 
* همه به جز مردم ايران 
در جلسه علني روز يكشنبه مجلس كه كمال خرازي به سوال نمايندگان درباره فرصت سوزي در حل 
مسئله خزر پاسخ مي گفت يكي از نمايندگان كه نتوانست سوال خود را مطرح كند گفت: "شبكه اي 
وجود دارد كه نمي گذارد برخي مسائل مطرح شود" الهه كولايي گفته تمام تلاش آمريكا
به عنوان يكي از بازيگران تام منطقه محروم كردن ايران از منافع اش در منطقه است. عضو
ناظر مجلس در گفت وگوهاي مربوط به خزر از اين موضوع گلايه دارد كه ايران وجه المصالحه 
كشورها شده. او مي گويد: "روسيه با كارت بازي مي كند و تركمنستان نيز از موقعيت ما بهره 
مي برد در واقع همه به جز مردم ايران. "
* آمار جالب توجه از ايرانيان مقيم آمريكا
" حسن قشقاوي "يك نماينده مجلس شوراي اسلامي آمار تازه اي از اقليت ايراني ساكن در
آمريكا اعلام كرده است كه بر اساس آن، ايرانيان مقيم اين كشور با حجم سرمايه گذاري 400
ميليارد دلاري، صاحب 400 شركت بزرگ بين المللي مستقر در آمريكا و مدير 800 شركت معتبر
آمريكايي هستند. يك كارشناس نيز با اشاره به حضور 3 تا 4 ميليون ايراني در كشورهاي دنيا
گفت: از اين تعداد يك ميليون و 400 هزار نفر متخصص ايراني هستند كه تنها 800 نفر آنان 
در آمريكاي شمالي عضو هيات علمي دائمي دانشگاه هستند و با اعضاي هيات علمي پاره وقت به 
پنج هزار نفر مي رسند. 
* نامه "پيروان امام موسي صدر" 
گروهي كه خود را پيروان امام موسي صدر مي نامند، با ارسال نامه اي سرگشاده، براي يكي 
از سران كشور، ادعا كرده اند كه ايران درباره سرنوشت امام موسي صدر آگاهي دارد و با فاش 
شدن آن مي تواند از جنايت زشت ليبيايي ها در 25 سال گذشته پرده بردارد. به دنبال ترور
چند ماه پيش "صبري البنا" مشهور به "ابونضال "مسئول جنبش فتح شوراي انقلابي در عراق، 
دولت ليبي اعلام كرد كه عناصر وابسته به ابونضال، امام موسي صدر را كشته و جسدش را در
يكي از مراكز اين جنبش، در ليبي به خاك سپرده اند و البته همان زمان روزنامه لبناني 
" المستقبل "ادعاي مقام هاي ليبي كه "ابونضال "، امام موسي صدر، رئيس پيشين مجلس اعلاي 
شيعه لبنان را به شهادت رسانده، رد كرد و خواستار روشن شدن سرنوشت وي شد. امام موسي 
صدر در سال 1978 ميلادي در جريان سفري رسمي، به ليبي ناپديد و تاكنون از سرنوشت وي 
اطلاعي در دست نيست. لذا شيعيان لبنان، ليبي را مسئول ناپديد شدن امام صدر در آن كشور
مي دانند; حال آنكه مسئولان ليبيايي در همان زمان ادعا كردند كه امام صدر، آن كشور را
ترك كرده است. 
* بيانيه جديد عليه ايران ! 
يكي از سناتورهاي جمهوريخواه به نام "سام براون بك "به تازگي گفته كه آمريكابايد
توجه استراتژيك و قاطعانه بعدي خود را نظير عمل جراحي به ايران معطوف كند. بك به همراه 
2 سناتور دموكراتيك ديگر در حالي اين سخنان را بر زبان مي آورد كه مجلس نمايندگان در يك 
اقدام مداخله جويانه قطعنامه جديدي درباره ايران به كنگره ارائه كرده. اين بيانيه به 
دنبال صدور بيانيه ديگري از سوي جورج بوش صادر مي شود كه سخنگوي شوراي امنيت ملي آمريكا
آن را" صحبت كردن مستقيم با مردم ايران "خوانده است.]]>
</TEXT>
</DOC>
<DOC>
<DOCID>HAM2-811011-038</DOCID>
<DOCNO>HAM2-811011-038</DOCNO>
<ORIGINALFILE>/1381/811011/jvarz.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[خبرهاي فوتبال جهان]]>
</TITLE>
<TEXT>
<![CDATA[" ساكر ايج "هم رونالدو را برگزيد
]]>
<IMAGE>/1381/811011/p21-3.jpg</IMAGE>
<![CDATA[
گروه ورزشي: سايت اينترنتي ساكر ايج روز سه شنبه 12 بازيكن برجسته فوتبال سال 2002
جهان را معرفي كرد كه "رونالدو" مرد سال فوتبال اروپا و جهان در صدر اين بازيكنان قرار
دارد. اسامي بازيكنان منتخب سايت ساكر ايج به شرح زير است. 
1- "رونالدو" برزيل - رئال مادريد اسپانيا
2- "پابلو ايمار" آرژانتين - والنسيا اسپانيا
3- "تيه ري هانري "فرانسه - آرسنال انگليس 
4- "الساندرو دل پيه رو" ايتاليا- يوونتوس ايتاليا
5- "خوان واله رون "اسپانيا- ديپورتيوو لاكرونيا اسپانيا
6- "ريو فرديناند" انگليس - منچستريونايتد انگليس 
7- "ميشائيل بالاك "آلمان - بايرن مونيخ آلمان 
8- "روبرتو كارلوس "برزيل - رئال مادريد اسپانيا
9- "كريستين ويه ري "ايتاليا- اينترميلان ايتاليا
10- "روبن باراخا" اسپانيا- والنسيا اسپانيا
11- "زين الدين زيدان "فرانسه - رئال مادريد اسپانيا
12- "رائول گونزالس "اسپانيا- رئال مادريد اسپانيا]]>
</TEXT>
</DOC>
<DOC>
<DOCID>HAM2-811011-039</DOCID>
<DOCNO>HAM2-811011-039</DOCNO>
<ORIGINALFILE>/1381/811011/kharj.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[جهان در سال 2002، جنگ و ترور]]>
</TITLE>
<TEXT>
<IMAGE>/1381/811011/p23-1.jpg</IMAGE>
<![CDATA[
در سال 2002 غيرنظاميان در سراسر جهان هدف حملات چريكي قرار داشتند
سال گذشته در چنين روزهايي و در آستانه شروع سال 2002 ميلادي، هنوز افغانستان، بن لادن 
و القاعده در صدر اخبار رسانه هاي دنيا بود. رژيم طالبان سايه سياه خود را از ويرانه هاي 
]]>
<IMAGE>/1381/811011/p23-3.jpg</IMAGE>
<![CDATA[
افغانستان بر گرفته بود وگزارش هاي ضد و نقيض درباره مرگ بن لادن همه جا شنيده مي شد
و حتي آمريكايي ها هم خوش باورانه نقل مي كردند كه شايد او در بمباران كوه هاي تورابورا
زنده نمانده باشد. اكنون كه يك سال از آن روزها مي گذرد صداي بن لادن در نواري كه از
تلويزيون الجزيره پخش شد زنده بودن او را ثابت كرده است، اگر چه هنوز معلوم نيست كه چرا
اين بار او تنها در يك نوار صوتي تهديدات خود را تكرار كرده و چرا مانند هميشه در مقابل 
دوربين حاضر نشده است اما در 12 ماه گذشته، وقايع جهان طبق پيش بيني هايي كه مدعيان 
بسيار داشت، در سايه حملات 11 سپتامبر و تحت تاثير مستقيم و غيرمستقيم آن روز هولناك 
شكل گرفت هر چه از نخستين ماه هاي سال 2002 مي گذشت عناوين اخبار هم از افغانستان و
وقايع آن فاصله مي گرفت و نقاط ديگر جهان را دربرمي گرفت. 
]]>
<IMAGE>/1381/811011/p23-2.jpg</IMAGE>
<![CDATA[
سال اروپا
اروپايي ها در آغاز سال ميلادي كه از امروز لقب گذشته را بايد براي آن به كار برد
سكه ها و اسكناس هاي يورو را رسما وارد چرخه اقتصادي و استفاده روزمره خود كردند3040
ميليون اروپايي اسكناس هاي ملي خودرا كنار گذاشته و استفاده از پول جديدي را آغاز كردند
]]>
<IMAGE>/1381/811011/p23-5.jpg</IMAGE>
<![CDATA[
كه در ماه هاي بعد ارزشي معادل دلار و گاهي قوي تر از آن يافت اتحاديه اروپا در آخرين 
ماه از سال 2002 دروازه هاي خود را به روي 10 عضو جديد گشود و سال 2003 را در حالي آغاز
مي كند كه با 25 عضو به بزرگترين بازار اقتصادي و بلوكي قاره اي تبديل شده است راي مثبت 
مردم سوئيس براي پيوستن به سازمان ملل از ديگر وقايع مهم اروپايي در سال 2002 بود. 
اما در اين سال اروپا شاهد انتخاباتي بود كه بازتاب جهاني گسترده اي داشت. اين 
انتخابات در فرانسه از كم خبرترين كشورهاي اروپايي از نظر وقايع سياسي داخلي روي داد. 
در ماه مه(ارديبهشت)بعد از چند هفته رقابت شديد انتخاباتي در حاليكه رقابت نزديك ميان 
راست هاي ميانه رو به رهبري ژاك شيراك، راست هاي افراطي به رهبري ژان ماري لوپن و
سوسياليست ها به رهبري ليونل ژوسپن اين نگراني را به وجود آورده بود كه راست هاي افراطي 
در مهد دمكراسي اروپا به قدرت برسند، شيراك براي يك دوره ديگر نه تنها كاخ اليزه كه 
پارلمان را نيز بدست آورد و ژوسپن به دليل شكست سنگين سوسياليست ها از فعاليت سياسي 
كناره گرفت. 
راست هاي افراطي و نامزد جنجالي آنها لوپن در انتخابات رياست جمهوري و پارلمان كه 
نمايندگان آن يك ماه بعد انتخاب شدندجايگاهي بدست نياوردند. اما نگراني از پيروزي 
آنها در اين انتخابات، تا آنجا پيش رفته بود كه در بروكسل برخي خود را براي واكنشي 
مشابه آنچه در مقابل دولت ائتلافي راستگراي اتريش با حضور راست هاي افراطي نشان دادند، 
آماده مي كردند و اين نگراني را به صراحت در اظهاراتشان نشان مي دادند. 
كابوس راست هاي افراطي با پيروزي شيراك پايان نيافت و يك روز بعد از اعلام نتايج 
انتخابات فرانسه، قتل پيم فورتون رهبر راست هاي افراطي هلند نخستين ترور سياسي تاريخ 
اين كشور را رقم زد اين ترور هنوز در پرده ابهام قرار دارد و نتايج تحقيقات درباره آن 
اعلام نشده است. 
تركيه: حكومت سكولار
رهبران اسلامگرا
انتخابات سراسري در تركيه يكي ديگر از وقايع مهم سال 2002 بود. حزب اسلامگراي عدالت 
و توسعه به رهبري رجب طيب اردوغان از شخصيت هاي سياسي اسلامگرا در اين انتخابات كه دو
ماه پيش برگزار شد به پيروزي رسيد. او در سالهاي گذشته خود طعم سركوب دولتهاي گذشته 
تركيه را چشيده است و به خاطر خواندن شعري در يك سخنراني پرونده قضايي يافته و به همين 
دليل از حضور در پست نخست وزيري منبع شده است. 
پيروزي اسلامگراها در تركيه به دليل همراه شدن با شرايط خاص منطقه اي و به ويژه 
موضوع عراق با واكنش جهاني متفاوتي روبرو شد. دولت واشنگتن كه معمولا به صراحت يا به 
طور تلويحي از پيروزي اسلامگراها ابراز نگراني و ناخشنودي مي كرد، اين بار به دعوت شخص 
جورج بوش، عبدالله گل معاون اردوغان و نخست وزير تركيه را براي ديدار رسمي فراخواند. 
تركيه خواستار پيوستن به اتحاديه اروپا آن هم در كمترين زمان ممكن است و واشنگتن هم در
چارچوب يك معامله ديپلماتيك وعده داد كه از اين خواسته تركيه حمايت مي كند به شرطي كه 
اين كشور جور شركاي عرب واشنگتن در جنگ با عراق را نيز به دوش بكشد. 
عبدالله گل بعد از پيروزي در انتخابات در گفتگويي مفصل با نيوزويك نظريه خود براي 
دولت آينده تركيه را اين چنين تشريح كرد: حكومتي سكولار با رهبراني اسلامگرا. تركيه در
سال ميلادي گذشته و امسال از موقعيتي برخوردار خواهد شد كه پاكستان در جنگ آمريكا با
القاعده در افغانستان آن را بدست آورد. 
كانون بحران خاورميانه 
از فلسطين به عراق منتقل شد
در هفته هاي نخستين سال 2002 وقتي افغانستان همچنان در كانون اخبار جهان بود، محاصره 
كليساي المهد و محاصره دوماهه مقر عرفات در رام الله، فلسطين را به عناوين خبري تبديل 
كرد. چند مقام بلندپايه اروپايي و حتي كالين پاول براي ميانجيگري و رفع حصر عرفات به 
اين شهر رفتند اما تقريبا دست خالي بازگشتند. بوش در سخنراني اش اعلام كرد كه واشنگتن 
ديگر خود را با عرفات به عنوان رئيس دولت خودگردان فلسطين طرف نمي بيند و فلسطينيان را
به انتخاب جانشين او فراخواند. 
قرار است در نخستين هفته هاي سال ميلادي جديد در اسرائيل و فلسطين انتخابات برگزار
شود. البته دولت خودگردان اعلام كرده كه به دليل ادامه اشغال شهرهاي فلسطين برگزاري 
انتخابات ممكن نيست. 
بوش- صدام 
جورج بوش در آخر ماه ژانويه گذشته در سخنراني سالانه خود در كنگره آمريكا گفت: جنگ 
با تروريسم تازه آغاز شده است. 
وي سه كشور ايران، عراق و كره شمالي را محور شرارت خواند و ادعا كرد كه اين محور
تهديدي جدي براي صلح جهان است. 
تدارك براي رويارويي با رژيم بغداد از همان روزها در واشنگتن آغاز شد. مقامات 
آمريكايي يكي پس از ديگري در سخنراني هايي از واشنگتن يا در ديدارهاي خارجي خود خطر
صدام و سلاحهاي كشتار جمعي را كه در يك دهه گذشته داستان هاي بسيار درباره آن گفته و
نوشته شده است به جهان گوشزد مي كردند. 
آمريكا ابتدا تصميم گرفت كه برخلاف جنگ خليج فارس اين بار به تنهايي وارد عمل شود و
تنها متحد هميشگي خود انگليس را همراه داشته باشد، اما بعد سياست چهره هاي بانفوذي چون 
كاندوليزا رايس مشاور امنيت ملي كاخ سفيد، بوش را متقاعد كرد كه براي اين كار در چارچوب
سازمان ملل وارد عمل شود. اين روند هنوز به پايان خود نرسيده است اما صحبت از جنگ همه جا
شنيده مي شود. 
غيرنظاميان، هدف حملات چريكي 
در سال ميلادي گذشته كه با ربودن و قتل دانيل پرل خبرنگار آمريكايي در پاكستان آغاز
شد، در سراسر جهان غيرنظاميان هدف حملات چريكي قرار گرفتند كه عاملان آن نامشخص هستند. 
واشنگتن اين حملات را در چارچوب حملات تروريستي طبقه بندي مي كند و عامل مستقيم و
غيرمستقيم همه آنها را القاعده مي داند. 
گروگانگيري در تئاتر مسكو، انفجار در جزيره بالي اندونزي و مومباسا در كنيا از جمله 
اين حملات بود. 
ترجمه و تنظيم: نيلوفر قديري]]>
</TEXT>
</DOC>
<DOC>
<DOCID>HAM2-811011-040</DOCID>
<DOCNO>HAM2-811011-040</DOCNO>
<ORIGINALFILE>/1381/811011/kharj.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[شرودر: بعضي وقت ها جنگ با ديكتاتورها
ضروري است]]>
</TITLE>
<TEXT>
<IMAGE>/1381/811011/p23-4.jpg</IMAGE>
<![CDATA[
گرهارد شرودر صدراعظم آلمان ديروز در سخناني كه نشان مي دهد موضع اين كشور در قبال 
مخالفت با حمله احتمالي به عراق نرم تر شده است، گفت: برخي اوقات جنگ با ديكتاتورها
لازم است. 
به گزارش خبرگزاري رويتر از برلين، وي در نطقي تلويزيوني كه به مناسبت فرارسيدن سال 
نو ايراد شد، گفت: ما آلماني ها از روي تجربه مي دانيم كه برخي اوقات تنها خشونت است كه 
مي تواند ديكتاتورها را متوقف كند ولي ما همچنين معناي فروريخته شدن بمب، ويراني و از
دست رفتن جانها را در يك كشور مي دانيم. 
شرودر افزود: بنابر اين، سياست من اين است كه عراق قطعنامه سازمان ملل را بدون اينكه 
منجر به جنگ شود، اجرا كند. 
آلمان از ماه ژانويه يكي از كرسي هاي دوره اي شوراي امنيت سازمان ملل را در اختيار
مي گيرد.]]>
</TEXT>
</DOC>
<DOC>
<DOCID>HAM2-811011-041</DOCID>
<DOCNO>HAM2-811011-041</DOCNO>
<ORIGINALFILE>/1381/811011/kharj.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[بازرسان هسته اي از كره شمالي خارج شدند]]>
</TITLE>
<TEXT>
<![CDATA[بازرسان سازمان بين المللي انرژي اتمي مستقر در كره شمالي كه اخيرا از اين كشور
اخراج شدند، ديروز وارد پكن شدند. 
دو بازرس سازمان بين المللي انرژي اتمي صبح ديروز با يك فروند هواپيما از پيونگ يانگ 
وارد فرودگاه پكن پايتخت چين شدند. 
اخراج اين دو بازرس از كره شمالي به اين معناست كه برنامه هاي اتمي اين كشور اكنون 
بدون نظارت سازمان بين المللي انرژي اتمي ادامه دارد. 
كره شمالي هفته گذشته اعلام كرد، نيروگاه برق هسته اي يونگ بيون را كه ازسال 
1994فعاليت آن رامتوقف كرده بود، مجددا راه اندازي خواهد كرد. 
آمريكا مدعي است كه با راه اندازي اين نيروگاه پيونگ يانگ مي تواند پلوتونيوم غني 
شده را براي ساخت دو تا سه بمب هسته اي در يك سال تامين كند و بر همين اساس بازرسان 
تسليحاتي از اين كشور اخراج شده اند. 
به گزارش سي. ان. ان، اين بازرسان از طرف سازمان بين المللي انرژي اتمي دستور دارند
دليل بيرون رانده شدن خود از پيونگ يانگ و جزئيات آن را فاش نكنند.]]>
</TEXT>
</DOC>
<DOC>
<DOCID>HAM2-811011-042</DOCID>
<DOCNO>HAM2-811011-042</DOCNO>
<ORIGINALFILE>/1381/811011/kharj.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[آمريكا 15 كشتي مظنون به ارتباط با
القاعده را رديابي كرده است]]>
</TITLE>
<TEXT>
<![CDATA[روزنامه واشنگتن پست ديروز نوشت: سازمان هاي اطلاعاتي آمريكا حدود 15 كشتي باري را
كه به نظر مي رسد در كنترل سازمان القاعده و اسامه بن لادن است، در گوشه و كنار جهان 
رديابي كرده اند. 
به گزارش خبرگزاري رويتر از واشنگتن، اين روزنامه به نقل از مقام هاي دولتي افزود: 
سازمانهاي جاسوسي آمريكا برخي از اين كشتي ها را از طريق ماهواره ها يا هواپيماهاي 
جاسوسي و به كمك متحدان خود از نزديك زيرنظر دارند اما برخي اوقات رد آنها را گم 
مي كنند و ممكن است اين كشتي ها براي نقل و انتقال فعالان القاعده، پول و بمب به كار
گرفته شوند. 
بنابراين گزارش، مقام هاي آمريكايي مي گويند دقيقا نمي دانند كه اين "كشتي هاي 
نگران كننده" چگونه مورد استفاده قرار مي گيرند، اما مي دانند كه برخي از آنها سودهاي 
كلاني را براي القاعده به بار مي آورند.]]>
</TEXT>
</DOC>
<DOC>
<DOCID>HAM2-811011-043</DOCID>
<DOCNO>HAM2-811011-043</DOCNO>
<ORIGINALFILE>/1381/811011/polig.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[تدارك براي محور دوم]]>
</TITLE>
<TEXT>
<![CDATA[غلامرضا رضايي نصير
" اگر امپرياليست هاي مرتجع گمان مي كنند كه مي توانند با زور خلق كره را به زانو
درآورند، جدا در اشتباه هستند. "
اين سخنان را خبرگزاري دولتي كره KCNA شمالي به نقل از سرمقاله روزنامه رسمي رودونگ 
سين مون در رابطه با بحران جاري بر سر از سرگيري فعاليت راكتور هسته اي يونگ بيون بين 
ايالات متحده و كره شمالي نقل كرده است. 
]]>
<IMAGE>/1381/811011/p14-1.jpg</IMAGE>
<![CDATA[
واقعيت اين است كه كره شمالي در اين رويارويي از ابزارهاي تهديدآميز فراواني برخوردار
است كه ايالات متحده و متحدش كره جنوبي را به هراس مي افكند. 
كيم تائه وو، كارشناس كنترل تسليحاتي در موسسه تحليل هاي دفاعي كره وابسته به ارتش كره 
جنوبي مي گويد: اين بازي مي تواند اشكال متفاوتي به خود بگيرد ] آنها [كره شمالي 
مي توانند تهديد از سرگيري آزمايش هاي موشكي را مطرح كنند و سپس تهديدات خود را عملي 
سازند. يا اينكه نيروهاي نظامي خود را بيشتر به حال آماده باش درآورند. سوال اينجاست كه 
آيا ايالات متحده مي تواند در مقابل تهديدي آنقدر بزرگ را به كار گيرد كه بازي را خاتمه 
دهد؟ اگر چنين نباشد كره شمالي مي تواند اين بازي را به درازا بكشاند در آن صورت هر
امكاني وجود دارد. 
بر اساس اطلاعات نظامي كره جنوبي و ايالات متحده در حال حاضر حدود 600 تا 750 موشك 
مجهز به سلاح هاي هسته اي و متعارف كه قادرند خاك كره جنوبي و ژاپن را هدف قرار دهند، 
اكنون در استحكامات داخلي كره شمالي يا بر روي موشك اندازهاي متحرك كه رديابي آنان 
دشوار است، آماده شليك هستند موشك اندازهايي كه قادرند پايتخت كره جنوبي را زيرباران 
موشك هاي متعارف و همچنين شيميايي و ميكروبي خود قرار دهند در نزديكي منطقه غيرنظامي كه 
از زمان پايان جنگ كره دو نيمه اين كشور را از يكديگر جدا ساخته، مستقر شده اند. 
طبق برآورد نيروهاي آمريكايي و كره جنوبي، حدود 3700 تانك در كره شمالي وجود دارد. در
حدود 700 جت جنگنده قديمي اما كارآمد متعلق به دوره دهه 1960 شوروي مي توانند به راحتي 
سئول را بمباران كنند. و نيروي دريايي كوچك اما جنگنده كره شمالي در آبهاي مورد مناقشه 
غرب شبه جزيره كره، در حال گشت زني هستند. كره شمالي به طور تقريبي يك ميليون سرباز
ثابت اونيفورم پوش دارد- از اين نظر صاحب سومين ارتش بزرگ آماده در جهان است. نيروهاي 
ذخيره اين كشور 22 ميليون نفري، بنا به منابع اطلاعاتي كره جنوبي به بيش از 8 ميليون 
نفر بالغ مي شود. 
]]>
<IMAGE>/1381/811011/p14-4.jpg</IMAGE>
<![CDATA[
آخر سر اينكه، كره شمالي در نقاط پراكنده سراسر كشور، پروژه اي را دنبال مي كند كه 
جهان خارج از آن اطلاع اندكي دارد، هر چند اطلاعات موجود آنقدر هست كه هراس در دل 
همسايگان اين كشور بيافكند: ساخت تاسيساتي كه قادر است اورانيوم را براي مصارف تسليحات 
هسته اي غني كند. 
افشاي اين پروژه در ماه اكتبر دولت بوش را واداشت تا ارسال سوخت به كره شمالي را در
واكنش به فعال كردن راكتوري هسته اي متوقف سازد زماني كه كره شمالي اعلام كرد بازرسان 
سازمان ملل را از كشور خود اخراج كرده و كارخانه اي را كه قادر است پلوتونيوم مورد نياز
سلاح هاي هسته اي را استخراج كند، بازگشايي خواهد كرد، رويارويي بين دو كشور وارد مرحله 
تازه اي شد. 
راكتور هسته اي يونگ بيون از زمان امضاي توافق سال 1994 بين كره شمالي و دولت كلينتون، 
رئيس جمهور سابق آمريكا، تعطيل شده بود. 
پيونگ يانگ مي تواند سربازان و تداركات نظامي خود را به نزديكي منطقه غيرنظامي بين دو
كشور انتقال دهد، يا دست به مانورهاي دريايي بزند. مي تواند تهديد كند كه آزمايش هاي 
موشكي خود را از حالت تعليق كه از سال 1999 برقرار بوده، خارج سازد، يا صرفا آن طور كه 
ماهواره هاي جاسوسي آمريكا بتوانند خوب ببينند وانمود كند كه در تدارك آزمايش هاي موشكي 
است. اين مي تواند نگراني را در سئول، توكيو و واشنگتن دامن زند و فشار بر دولت بوش را
براي پذيرش مذاكره با كره شمالي افزايش دهد كيم سونگ هان كارشناس موسسه پژوهشي امور
خارجه و امنيت ملي وابسته به دولت سئول مي گويد: "كره شمالي برنامه خود را با نيت فشار
بر ايالات متحده براي كشاندن آن به پاي ميز مذاكره آغاز كرد. اما آمريكا پاسخ نداد و
اكنون كره شمالي اقدامات خود را تشديد مي كند. "
وي مي افزايد: "اگر كارت سلاح هاي هسته اي هم در برخورد با ايالات متحده موفق نشود، در
آن صورت ممكن است كره شمالي به حوزه هاي ديگر، نظير ورود غيرمجاز به آبهاي مورد ادعاي 
كره جنوبي يا آزمايش موشكي روي بياورد; به اين اميد كه آمريكا تن به گفت وگو دهد. "
درواقع در ادامه سرمقاله اي كه در آغاز مقاله به آن اشاره شد، كره شمالي تمايل خود را
براي حل و فصل مسالمت آميز اين بحران نشان داده است. 
از سوي ديگر ايالات متحده نيز كه در حال حاضر سرش گرم عراق است، اعلام كرده كه خواستار
راه حلي مسالمت آميز براي بحران مربوط به آخرين سنگر جنگ سرد در جهان است، اما به 
هيچ وجه با تهديد و زور حاضر به مذاكره نخواهد شد. 
در حال حاضر تنش حول محور مجتمع هسته اي يونگ بيون متمركز شده است كه در فاصله 55
مايلي پيونگ يانگ، پايتخت كره شمالي واقع شده است. به گفته شين سونگ تائك، كارشناس 
سلاح هاي هسته اي موسسه تحليل هاي دفاعي كره، حداقل به يك و يا شايد دو ماه وقت نياز
است كه اين راكتور 5 مگاواتي بتواند فعاليت خود را از سر گيرد. 
دو راكتور بزرگتر كره شمالي - يك راكتور 200 مگاواتي و يك نيروگاه 50 مگاواتي - در سال 
1994 در مراحل اوليه ساخت رها شدند و به اين زودي ها قابل استفاده نيستند. وقتي راكتور
موجود بار ديگر فعال شود، مي توان ميله هاي سوختي را در آن جاي داد و آنها را رها كرد
تا به مدت 3 ماه بسوزند. در آن زمان، آنها حاوي پلوتونيوم خواهند بود. پس از خارج كردن 
و قرار دادن آنها در يك حوضچه خنك كننده - معمولا يك استخر بزرگ - مي توان ميله هاي 
سوختي مصرف شده را به كارخانه پردازش منتقل كرد و پلوتونيومي كه قابليت تبديل شدن به 
سلاح هسته اي را دارد، از آنها استخراج كرد. در حال حاضر آنقدر ميله هاي سوختي مصرف شده 
در حوضچه وجود دارد كه براي ساخت سه الي شش بمب اتمي كافي است. در سال 1994، دولت 
كلينتون سعي كرد در توافقنامه خود با كره شمالي ماده اي را بگنجاند كه خواستار انتقال 
اين زاغه به يك كشور ثالث مي شد. اما كره شمالي نپذيرفت و دولت كلينتون با اعتقاد به 
اينكه اين توافقنامه بهترين شانس براي متوقف ساختن گسترش سلاح هاي هسته اي است، سرانجام 
آن را امضا كرد. به گفته شين، استخراج پلوتونيوم از ميله هاي سوختي مصرف شده فرايندي 
پيچيده است كه چندين ماه طول مي كشد. در داخل كارخانه هاي بازپردازش - كه شامل 
مجموعه اي از ساختمان هاي بزرگ به هم پيوسته است - ميله ها را به شكل قطعات كوچكتر
درآورده و سپس با استفاده از مواد شيميايي آنها را خرد مي كنند. 
اينكه اين فرايند چه قدر طول مي كشد بستگي به شرايط كارخانه هاي بازپردازش دارد و اصلا
مشخص نيست. وقتي مجتمع يونگ بيون در سال 1994 تعطيل شد، تاسيسات آن نيمه كاره بود اما
همان زمان هم فعال بود. كره شمالي به آژانس بين المللي اتمي گفت كه با موفقيت مقدار
اندكي پلوتونيوم را استخراج كرده است، هر چند مقدار آن بسيار كمتر از كميت مورد نياز
براي ساخت يك بمب بود. در تحقيقي كه آژانس بين المللي اتمي انجام داد، مداركي يافت شد
كه نشان مي داد كره شمالي مقدار بسيار بيشتري پلوتونيوم استخراج كرده است. اما قبل از
اينكه بازرسان بتوانند كميت دقيق آن را تعيين كنند، كره شمالي دسترسي آنان را محدود
ساخت. 
سيا تخمين مي زند كه كره شمالي پيش از تعطيل شدن مجتمع، پلوتونيوم كافي براي ساخت يك 
يا دو بمب اتمي استخراج كرده است. به گفته مقامات اطلاعاتي آمريكا، كره شمالي از
پلوتونيوم استخراج شده براي ساخت كلاهك هاي هسته اي كه در حال حاضر در مجتمع يونگ بيون 
انبار شده اند، استفاده كرده است. شين مي گويد، به محض آنكه كره شمالي پلوتونيوم كافي 
براي تسليحات جديد خود استخراج كند، مي تواند در عرض دو تا سه ماه كلاهك هاي هسته اي 
بسازد. طبق برآوردهاي كيم تائه وو، كره شمالي تاكنون بيش از 130 آزمايش موفق در زمينه 
مواد انفجاري پر قدرت انجام داده است كه مي توانند با تبديل شدن به بمب باعث انفجار
پلوتونيوم شوند. 
هر مرحله از اقدامات دنباله دار كره شمالي براي فعال كردن دوباره راكتور دربر گيرنده 
فرصتي است براي تشديد نگراني هاي همسايگان اين كشور و ايالات متحده، هان سونگ جو، وزير
خارجه كره جنوبي در آستانه آخرين تهديدات هسته اي كره شمالي در هشت سال پيش گفت: "با هر
احتمالي اوضاع به جاي آنكه بهتر شود، بدتر خواهد شد. "وي افزود: "احتمالا تا زماني كه 
براي همه روشن نشود كه ديگر امكان يك نمايش قدرت از سوي كره شمالي وجود ندارد، 
مذاكره اي در كار نخواهد بود. "
برخي از كارشناسان امور دفاعي معتقدند كه كره شمالي صرفا از مجتمع راكتور هسته اي خود
به مثابه اهرمي ديپلماتيك استفاده نمي كند، بلكه واقعا مي خواهد سلاح هاي هسته اي 
پلوتونيومي بسازد تا امكان هرگونه حمله اي از سوي ايالات متحده را منتفي سازد. 
سئونگ وون چئون، كارشناس كنترل تسليحاتي موسسه اتحاد ملي كره مي گويد: "سلسله 
رويدادهاي هفته گذشته نشان مي دهد كه آنها واقعا مي خواهند پا را از خط قرمز فراتر
نهند، البته به شرطي كه مچ آنها گرفته نشود. آنها تا جايي كه بتوانند، پيش خواهند رفت. "
ايالات متحده و متحدانش چيز زيادي درباره حوادثي كه در عمل غني سازي اورانيوم مي گذرد، 
نمي دانند و حتي در مورد محل دقيق آن مطمئن نيستند. غني سازي اورانيوم نيازمند مصرف 
مقدار بسيار زيادي انرژي است. 
به گفته يك مقام اطلاعات نظامي آمريكا، كره شمالي ظاهرا بخش بزرگي از ساختارهاي 
زيربنايي برنامه هسته اي خود، از جمله ژنراتورهاي برقي را زير خاك ساخته است تا يافتن 
آنها از طريق انتشار انرژي دشوار گردد. ايالات متحده اعتقاد دارد كه پروژه هسته اي كره 
شمالي حداقل تا پايان سال 2004 قادر به ساخت بمب اتمي نخواهد بود. آنطور كه كارشناسان 
دفاعي كره جنوبي و آمريكا مي گويند، ارتش كره شمالي تاكيد فراواني بر كسب توانايي هاي 
شيميايي و ميكروبي، از جمله گاز سارين، سياه زخم و آبله داشته است. كره شمالي هر سال 
آزمايش هاي گسترده اي در زمينه هاي سلاح هاي شيميايي در استان پيونگ نام در شمال غربي 
كشور انجام مي دهد. 
تكنولوژي بالستيك، به ويژه، موشك هاي پيونگ يانگ را تبديل به تهديدي جدي براي 
همسايگانش كرده است. 
بنابر اطلاعات كره جنوبي، در حال حاضر كره جنوبي داراي 500 الي 600 موشك اسكاد است كه 
در سال هاي دهه 1980 توليد شده اند و مي توانند با فاصله اي 150 تا 300 مايلي به هدف 
اصابت كنند. در سال 1993، كره شمالي اولين موشك نودونگ خود را كه برد آن تا 900 مايل 
و بدين ترتيب مي توانست ژاپن را هم هدف قرار دهد، آزمايش كرد. 
مي رسيد]]>
</TEXT>
</DOC>
<DOC>
<DOCID>HAM2-811011-044</DOCID>
<DOCNO>HAM2-811011-044</DOCNO>
<ORIGINALFILE>/1381/811011/polig.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دفاع سه لايه بغداد]]>
</TITLE>
<TEXT>
<![CDATA[مترجم: قاسم طولاني 
توبي دودگ، كارشناس مسائل خاورميانه در دانشگاه كاونتري انگلستان است. او در غرب در
زمره بهترين صاحبنظران امور عراق به شمار مي آيد. توبي دودگ در گفت وگويي با اشپيگل 
ديدگاه هاي خود را درباره توانايي هاي نظامي صدام حسين و نقاط ضعف او برشمرده و
پيامدهاي حمله احتمالي آمريكا به عراق را تشريح كرده است كه در پي مي آيد: 
* دونالد رامسفلد وزير دفاع ايالات متحده بر اين باور است كه درگيري نظامي با عراق 
خيلي زود و بدون هيچ مشكلي به پايان مي رسد. آيا شما هم با وزير دفاع آمريكا موافق 
هستيد؟
]]>
<IMAGE>/1381/811011/p14-6.jpg</IMAGE>
<![CDATA[
بدون شك حمله به عراق همچون جنگ جهاني دوم شش سال به طول نمي انجامد، اما اين بدان 
معنا نيست كه جنگ در چند روز يا چند هفته به پايان مي رسد. بلكه در صورت حمله به عراق 
ما چندين ماه جنگ را تجربه خواهيم كرد. 
* چرا شما تا اين حد بدبين هستيد؟
اگر آمريكايي ها جنگ را شروع كنند، ديگر نمي توانند، آن را متوقف سازند، مگر آنكه رژيم 
عراق را سرنگون كنند. از اين رو فرماندهان نظامي ايالات متحده به دولت اين كشور
هشدارهاي لازم را داده اند. آنها از دولت خواسته اند كه هدف از حمله به عراق را دقيقا
مشخص كند و نيرو و ابزار كافي در اختيار آنها بگذارد. فرماندهان ارتش آمريكا معتقدند
حداقل بايد دويست و پنجاه هزار سرباز در حمله به عراق مشاركت داشته باشند. 
* آيا با اين حساب دونالد رامسفلد و همكارانش تنها يك بازي تبليغاتي به راه انداخته اند؟
واقعيت آن است كه در ميان مردم آمريكا ميزان حمايت از ايجاد يك تنش جديد در خاورميانه 
چندان قابل پيش بيني نيست. از اين رو رامسفلد كار بسيار خطرناكي را آغاز كرده است. 
ديدگاه هاي ساده انگارانه او براساس تجربيات جنگ خليج فارس در سال 1991 استوار است، حال 
آنكه شرايط امروزي به كلي متفاوت است. در آن زمان صدام حسين خيلي زود به نيروهاي ويژه 
خود فرمان عقبنشيني داد او هيچ گاه به طور جدي از كويت اشغالي دفاع نكرد. 
* هم اكنون در مقايسه با سال 1991 قدرت نظامي بغداد چه قدر است؟
بدون كمترين ترديدي بايد گفت كه هم اكنون صدام به مراتب ضعيف تر از آن زمان است. شايد
بتوان گفت كه عراق هم اكنون حدود چهل درصد از توان نظامي پيشين خود را داراست، اما اين 
امر هيچ تغييري در ماهيت مسئله نمي دهد. 
* لطفا در اين باره بيشتر توضيح بدهيد. 
نيروهاي آمريكايي احتمالا مي توانند بدون مواجه شدن با مانعي جدي تا پشت دروازه هاي 
بغداد پيشروي كنند. اما در آنجا آنها با ده ها هزار تن از جنگجويان بسيار باانگيزه 
عراقي روبه رو خواهند شد. صدام حسين از يك پوشش دفاعي سه لايه اي براي دفاع از خود و
رژيمش استفاده خواهد كرد. در لايه خارجي ارتش عراق حضور خواهد داشت. در لايه هاي بعدي 
نيروهاي زرهي و افراد گارد رياست جمهوري عراق حضور خواهند داشت. 
* لايه دروني حلقه دفاعي صدام حسين چگونه است؟
اين لايه شامل بيست و پنج هزار تا سي هزار تن از سربازان نخبه گارد رياست جمهوري خواهد
بود. فرماندهان اين نيروها بدون استثنا از قبايلي هستند كه داراي پيوندهاي تنگاتنگي با
صدام حسين هستند. در پشت سر اين افراد نيروهاي شبه نظامي و اعضاي سرويس هاي اطلاعاتي 
قرار دارند كه روساي آنها معمولا از بستگان رئيس جمهور هستند. آنها همواره كارهاي كثيف 
را براي صدام حسين انجام داده اند و از اين رو چيزي براي از دست دادن ندارند. 
* آيا با توجه به برتري تكنولوژيك بسيار چشمگير نيروهاي نظامي ايالات متحده، سربازان 
عراقي مي توانند در برابر آنها ايستادگي كنند؟
عراقي ها براي زندگي خود مبارزه مي كنند علاوه بر اين آمريكايي ها نمي نتوانند، در
مناطق پرتراكم از برتري تكنولوژيك خود به خوبي استفاده كنند. در حالي كه آنها در مناطقي 
همچون افغانستان يا در مناطق كويري عراق راحت تر مي توانند از اين برتري خود بهره ببرند. 
وقتي كه صدام حسين نيروهاي وفادار به خود را به شهرها بازمي گرداند، اين بدان معناست 
كه او اين مسئله را مورد توجه قرار داده است. هر قدر شمار تلفات غيرنظاميان بيشتر باشد، 
به همان ميزان موج اعتراض ها در ميان افكار عمومي جهان گسترده تر خواهد بود. اين در
حالي است كه غلبه بر دشمناني كه در مناطق مسكوني پناه گرفته اند، مستلزم تلفات انساني 
بسيار زيادي است. 
* بنابراين آيا مي توان گفت كه يك استالينگراد ديگر در كنار دجله شكل خواهد گرفت؟
البته نمي توان بغداد رابا استالينگراد مقايسه كرد. اما نيروهاي آمريكايي در بغداد با
دشمناني روبه رو خواهند شد كه از دو طرف تحت فشار قرار دارند. از يك سو آنها نيروهاي 
آمريكايي راپيش رو دارند و از طرف ديگرپشت سر خود با مردماني روبه رو هستند كه دل 
خوشي از دست آنها ندارند بنابراين آنها از دستورات صدام حسين پيروي مي كنند. آنها
آن قدر در برابر دشمن مقاومت مي كنند، تا اينكه تلفات سنگيني به دشمنان خود وارد كنند، 
به اميد اينكه روحيه جنگندگي افراد دشمن درهم شكسته شود و همين طور حمايت هاي داخلي از
دشمن به پايان برسد. 
* شما خوش بيني آمريكايي ها را چگونه توجيه مي كنيد؟
اين خطر وجود دارد كه رامسفلد و ديك چني قرباني بازي تبليغاتي خود شوند. آنها خيلي 
زياد با تبعيدي هاي عراقي صحبت كرده و واقعا به اين نتيجه رسيده اند كه رژيم عراق در
مدت بسيار كوتاهي از هم فرومي پاشد. 
* آيا اين خطر وجود ندارد كه صدام حسين با استفاده از سلاح هاي كشتارجمعي خود اسرائيل 
را نيز وارد جنگ كند؟
حتي در سال 1991 هم عراقي ها نتوانستند بيش از چند موشك به سوي اسرائيل شليك كنند، كه 
اين حملات موشكي حداقل تلفات و خسارات را به همراه داشت. در سال هاي گذشته بازرسان 
تسليحاتي سازمان ملل متحد توانايي موشكي عراق را تا حد بسيار زيادي نابود كرده اند. 
* احتمال دارد صدام حسين ماموران مخفي خود يا تروريست هاي القاعده را به سلاح هاي 
كشتارجمعي مجهز كند؟
تاكنون صدام حسين از تروريسم بين الملل به عنوان شيوه اي براي دستيابي به اهداف خود
استفاده نكرده است. آنچه درباره صدام حسين با القاعده بر زبان رانده مي شود، يك بازي 
تبليغاتي صرف است. بدون شك حمله احتمالي آمريكا به عراق يك دستاورد انكارناپذير خواهد
داشت و آن اينكه حمله به عراق موجب مي شود كه هزاران بنيادگراي ديگر به القاعده 
بپيوندند. 
* آيا آمريكايي ها نمي توانند با اقدامي قاطع در برابر عراق براي خود در جهان شان و
اعتباري تازه كسب كنند؟
جورج بوش مي تواند پس از پيروزي در بغداد كشورهاي عربي را خطاب قرار داده و به آنها
بگويد: "حواستان را جمع كنيد، مواظب باشيد كه به سرنوشت عراق دچار نشويد. "در چنين 
حالي ممكن است، اقدام رئيس جمهور آمريكا از نظر سياسي تاثيرگذار باشد، اما در ارتباط با
جنبش هاي بنيادگرا كار زيادي نمي توان كرد، چرا كه بنيادگرايان معمولا در واكنش به 
حاكميت رژيم هاي خودكامه و همين طور مسائلي چون بحران خاورميانه وارد عمل شده اند و تا
زماني كه چنين مشكلاتي پابرجاست، بنيادگرايي نيز وجود دارد. 
* به نظر شما در شرايط كنوني احتمال بروز جنگ چه قدر است؟
حدود هفتاد درصد احتمال دارد كه طي دو ماه آينده جنگ آغاز شود اگر در زمستان امسال 
وضعيت آب و هوايي در مناطق اطراف دجله و فرات مساعد باشد، در آن صورت احتمال بروز جنگ 
بيشتر است. در هر حال احتمال اينكه جنگ در عراق روي ندهد، از نظر من بسيار ضعيف است.]]>
</TEXT>
</DOC>
<DOC>
<DOCID>HAM2-811011-045</DOCID>
<DOCNO>HAM2-811011-045</DOCNO>
<ORIGINALFILE>/1381/811011/polig.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[حاشيه جهان]]>
</TITLE>
<TEXT>
<![CDATA[* پاي وظيفه شناس كاسترو
]]>
<IMAGE>/1381/811011/p14-2.jpg</IMAGE>
<![CDATA[
فيدل كاسترو، رهبر كوبا كه بيش از يك هفته است در انظار عموم ظاهر نشده است، در
نامه اي به مردم علت بيماري خود را عفونت پاي چپش در اثر گزش يك ساس عنوان كرد. رهبر
76 ساله كوبا در اين نامه كه در صفحه اول گرنما، ارگان حزب كمونيست به چاپ رسيده، نوشته 
بود: "رفقاي عزيز، من حالم خوب است و بيش از هر زمان ديگري نسبت به آينده انقلاب
خوش بين هستم "پيش از انتشار اين نامه، علت بيماري كاسترو كه نزديك به 44 سال است بر
كوبا حكومت مي كند، براي عموم مشخص نبود و تنها دستور پزشكان براي استراحت وي مطرح 
مي شد. كاسترو در نامه اش براي مردم توضيح داده است كه پس از خاريدن جاي گزش يك ساس، 
پاي چپش عفونت كرده و پزشكان به او دستور داده اند ضمن استفاده از آنتي بيوتيك و كمپرس 
سرد، علي رغم ميلش به استراحت بپردازد. كاسترو در پايان نامه اش نوشته است: "وظيفه من 
بود كه از پاي چپم حمايت كنم. من با اين پا ورزش هاي زيادي، از جمله فوتبال، بازي 
كرده ام، در مسابقات دويده ام، پريده ام و از كوه ها بالا رفته ام. اين پا هرگز به من 
خيانت نكرده بود. پس من هم نمي توانستم به آن خيانت كنم. "
* بهشت تروريست ها
در پي تحقيقات يكساله بازرسان اروپايي در مورد نحوه تامين منابع مالي گروه هاي وابسته 
به القاعده در حيطه اتحاديه اروپايي مشخص شد دو كشور آفريقاي غربي ميزباني برخي 
چهره هاي شاخص القاعده را برعهده گرفته اند. در ضمن اين تحقيقات همچنين از حداقل يك 
معامله بيست ميليون دلاري الماس كه نيروهاي اطلاعاتي، امنيتي اروپا ادعا دارند توسط
افراد وابسته به القاعده انجام شده پرده برداشته شد. 
]]>
<IMAGE>/1381/811011/p14-3.jpg</IMAGE>
<![CDATA[
روزنامه آمريكايي واشنگتن پست كه اين خبر را منتشر كرده صراحتا چارلز تايلور، 
رئيس جمهور ليبريا را به دريافت رشوه اي يك ميليون دلاري براي پناه دادن به اعضاي 
القاعده متهم كرده است كه بر اين اساس عوامل وابسته به القاعده پس از حملات يازدهم 
سپتامبر 2001 به واشنگتن و نيويورك حداقل دو ماه در اين كشور اقامت داشته اند. اين 
روزنامه ادعا كرده افراد مذكور در ليبريا و بوركينافاسو اقامت داشته و بين اين دو كشور
در حال تردد بوده اند. 
تايلور و بلايس كامپارو رئيس جمهور بوركينافاسو از ديرباز به دست داشتن در معاملات 
غيرقانوني الماس و تسليحات متهم شده اند كه اين دو اتهامات وارده را تكذيب كرده و آن را
اقدامي سياسي توصيف كرده اند. 
* طرحي براي افزايش فشار
كاخ سفيد خود را براي افزايش فشارهاي اقتصادي بر كره شمالي با همكاري مشاركت سازمان 
ملل متحد و همچنين متحدان سياسي خود آغاز مي كند مگر آنكه كره شمالي برنامه تسليحات 
هسته اي خود را متوقف كند. سايت اينترنتي كاخ سفيد كه روز يكشنبه اين خبر را منتشر كرد
براساس اين باور شكل گرفته كه هرچند همسايگان كره شمالي اشتياقي به رويارويي با اين 
كشور نشان نمي دهند اما با ادامه وضعيت بحراني جاري شكيبايي خود را از دست خواهند داد. 
]]>
<IMAGE>/1381/811011/p14-5.jpg</IMAGE>
<![CDATA[
با بالا گرفتن تنش بين پيونگ يانگ و واشنگتن، مشاوران ارشد كاخ سفيد بر اين باورند
رويارويي با كره شمالي در پس زمينه اي از فروپاشي اقتصادي اين كشور بسيار آسان تر خواهد
بود هرچند كاخ سفيد تصريح كرده است اهداف استراتژي جديد آمريكا و راهكارهايي كه براي 
اجراي آن به كار گرفته خواهد شد تفاوت چنداني با سياست مهار كره شمالي كه پيش از اين 
پيگيري مي شده نخواهد داشت. تفاوت اصلي سياست آتي با استراتژي قبلي كاخ سفيد، قطع 
روابط تجاري همسايگان كره شمالي با اين كشور و افزايش فشارهاي ديپلماتيك بر پيونگ يانگ 
خواهد بود. جيم ليچ، نماينده جمهوريخواه مجلس نمايندگان سناي ايالات متحده روز شنبه 
گفته بود لازم است مقامات آمريكا گفت وگوهاي جامع خود را با همسايگان كره شمالي و
سازمان ملل براي انزواي هرچه بيشتر پيونگ يانگ سرعت بخشند. 
* ليبرمن اقرار كرد
ژوزف ليبرمن سناتور دموكرات ايالت كانتيكت كه براي يك سفر ده روزه به خاورميانه آمده 
است روز يكشنبه و در ديدار با مقامات عربستان سعودي تاكيد كرد ايالات متحده در دوران 
پرمشقت آتي سعودي ها را تنها نخواهند گذاشت. ليبرمن كه با روزنامه انگليسي زبان عرب
نيوز سخن مي گفت از ديدار و گفت وگوهاي خود با ملك فهد و اميرعبدالله ابراز رضايت كرد و
از اتفاق نظر طرفين در مورد طرح صلح خاورميانه اي بوش سخن گفت. او اين طرح را فرصتي از
دست رفته براي اعاده صلح و ثبات به خاورميانه توصيف كرد. 
]]>
<IMAGE>/1381/811011/p14-7.jpg</IMAGE>
<![CDATA[
هنگامي كه خبرنگار عربنيوز از ليبرمن سوال كرد چطور وقتي آمريكا با تمام قوت تلاش كرد
اتباع اين كشور را از شمول قوانين دادگاه بين المللي جنايي معاف كند چطور درصدد تشكيل 
دادگاهي جنايي براي محكوميت صدام حسين به عنوان جنايتكار عليه بشريت است، سناتور تندروي 
دموكرات ها تلويحا دوگانه بودن استانداردهاي آمريكا را پذيرفت.]]>
</TEXT>
</DOC>
<DOC>
<DOCID>HAM2-811011-046</DOCID>
<DOCNO>HAM2-811011-046</DOCNO>
<ORIGINALFILE>/1381/811011/polig.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[برتري نظامي توهم رهبري جهاني]]>
</TITLE>
<TEXT>
<![CDATA[تروهيكو *مانو
چندي است كه عراق طبق مفاد قطعنامه 1441 شوراي امنيت سازمان ملل متحد گزارش مفصلي در
مورد برنامه هاي سلاح هاي كشتار جمعي خود را تسليم كرده است. 
از آن جا كه اين گزارش حجيم مشتمل بر بيش از 10 هزار صفحه است، انتظار مي رود كه بررسي 
و تحليل محتواي آن توسط سازمان ملل و ايالات متحده آمريكا مدتي طول بكشد اما بازرسان 
تسليحاتي اعزام شده به عراق از سوي سازمان ملل در سطحي گسترده مشغول بررسي و تحقيق در
مناطق و مكان هاي مختلف براي يافتن شواهدي دال بر وجود برنامه هاي مربوط به سلاح هاي 
كشتار جمعي در عراق هستند و بسته به نتايج تحقيقات آن ها هر لحظه ممكن است حمله آمريكا
عليه عراق آغاز گردد. 
جورج دبليو بوش، رئيس جمهور ايالات متحده نشان داده است كه در هر جنگي عليه عراق، 
آمريكا ممكن است به تنهايي وارد عمل شود. اين واقعيت كه ايالات متحده به تنها ابرقدرت 
نظامي جهان تبديل شده است، موضع سرسختانه او را تقويت مي كند. عمليات انجام شده در
كوزوو و افغانستان به روشني نشان مي دهد كه آمريكا برتري نظامي خود را نسبت به اتحاديه 
اروپا، روسيه و چين گسترش داده است. 
با اين همه، نبايد فراموش كرد كه اين عامل به تنهايي يك ساختار قدرت تك قطبي جهاني با
محوريت ايالات متحده ايجاد نخواهد كرد. قدرت محض نظامي براي ايالات متحده آمريكا
وجهه اي را كه براي رهبري جهان لازم است، فراهم نمي آورد. همچنين باعث نمي شود كه جامعه 
بين المللي از اين كشور حمايت كند. با آن كه اين نكته حقيقت دارد كه براي حل و فصل 
برخي از مشكلاتي كه امروزه با آن رودررو هستيم، استفاده از زور ضروري است ; اما زور به 
تنهايي كفايت نمي كند. آنچه بيشتر از نابودسازي از طريق مداخله نظامي حائز اهميت است، 
بازسازي كشورها و مناطقي است كه در جنگ ويران مي گردند. وضعيت موجود در افغانستان نشان 
مي دهد كه آمريكا به تنهايي نمي تواند به بازسازي و مرمت ويراني هاي ناشي از جنگ همت 
گمارد به علاوه، گذشته از افغانستان و عراق، تنش ها در رابطه با مسئله قدرت هسته اي 
كره شمالي و همچنين در خاورميانه رو به افزايش است و فعاليت هاي تروريستي به سراسر جهان 
كشيده مي شود. 
اخيرا بوش مشاوران بلندپايه اقتصادي خود را از كار بركنار كرد. علاوه بر مسئوليت و
نقش آن ها در وخامت اوضاع اقتصادي ايالات متحده، اين مقامات بارها و بارها از اين 
احتمال سخن به ميان آورده بودند كه جنگ با عراق هزينه هاي دفاعي بيشتري را طلب مي كند. 
آن ها همچنين اين احتمال را پيش بيني كرده بودند كه بازسازي عراق بيش از دو برابر ارزش 
توليد ناخالص داخلي آمريكا هزينه در بر خواهد داشت. احتمالا آقاي رئيس جمهور از شنيدن 
اين سخنان، كه در واقع آسيبپذيري سياست هاي وي را آشكار مي سازد، به خشم آمده است. 
كشور ايالات متحده پس از جنگ جهاني دوم، براي بازسازي اروپا طرح مارشال را به اجرا در
آورد و با شروع جنگ سرد، سياست خود را در قبال ژاپن تغيير داد و به اين كشور كمك كرد تا
اقتصادش را بازسازي كند در آن روزها، محصول ناخالص ملي ايالات متحده تقريبا نصف 
اقتصاد بازار جهان را تشكيل مي داد با وجود اين، در پي ترقي ژاپن، اروپا و در سال هاي 
نزديك تر بسياري از كشورهاي در حال توسعه، سهم اقتصاد آمريكا در اقتصادهاي مبتني 
بربازار به يك چهارم كاهش يافته است. 
با توجه به اين كه اقتصاد كشورهاي آسياي جنوب شرقي و چين همچنان به رشد خود ادامه 
مي دهد، بسيار احتمال دارد كه اين روند نيز ادامه يابد. 
در بازارهاي ارز، نرخ مبادله دلار و ين كه سابق بر اين در حد 360 ين در برابر يك دلار
تثبيت شده بود، اكنون به حدود يك سوم آن مبلغ كاهش يافته است. در عين حال دلار ارزش خود
را در برابر يورو نيز از دست مي دهد و اين نشانه اي است از اين كه طي ده ها سال چگونه 
ساختار قدرت اقتصادي جهان تغيير كرده است وقتي به اشكال مختلف كمك هاي بين المللي، 
مناسب با منافع ملي ژاپن فكر مي كنيم بايد اين نكته را در نظر داشته باشيم كه تنها
ابرقدرت نظامي جهان بودن لزوما به معناي همان رهبر جهان بودن تلقي نمي گردد. 
جونيچيرو كويزومي، نخست وزير ژاپن، ناوشكني مجهز به سيستم فوق العاده پيشرفته دفاع 
هوايي ايجيس را به اقيانوس هند اعزام كرده است. اعزام اين ناوشكن كه در ضمن داراي 
قابليت هاي پيشرفته جمع آوري اطلاعات است چيزي نيست كه ديگر متحدان آمريكا بتوانند در
دفاع از مبارزات ضدتروريستي انجام دهند. به علاوه اين ناوشكن قرار است ضريب امنيت را
براي ديگر ناوشكن هاي نيروي دريايي افزايش دهد و تداركات ناوهايي را كه قبلا در آن جا
مستقر شده اند، به عهده گيرد. با افزايش شناخت نسبت به تهديدي كه تروريسم متوجه 
جهانيان ساخته است، حزب نيوكوميتو اكنون با تصميم كويزومي موافقت كرده است. اين حزب كه 
يكي از سه حزب تشكيل دهنده دولت ائتلافي ژاپن است، پيش از اين يكي از مخالفان سرسخت 
اعزام ناوشكن ايجيس به شمار مي رفت. 
صحيح آن است كه ژاپن با درك درست از اوضاع در حال تحول بين المللي و حفظ تعادل به 
شيوه هايي به امنيت بين الملل كمك برساند كه كاملا در جهت منافع ملي اش باشد. 
منبع: ژاپن تايمز
پي نوشت: 
* نويسنده مقاله مشاور موسسه پژوهش هاي بين المللي توكيو است.]]>
</TEXT>
</DOC>
<DOC>
<DOCID>HAM2-811011-047</DOCID>
<DOCNO>HAM2-811011-047</DOCNO>
<ORIGINALFILE>/1381/811011/sciew.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[او را سخن گفتن مرغان آموختيم]]>
</TITLE>
<TEXT>
<![CDATA[هوزر، چامسكي و فيچ معتقدند كه تفاوت هاي موجود ميان سيستم هاي ارتباطي جانوران و
زبان در انسان بازگشتي است يعني توانايي استفاده از عناصر جداگانه اي مانند حروف و
شماره ها و تركيب آنها به گونه اي است كه منجر به خلق انواع بي پاياني از جملات مي شود
ويليام. جي. كرامي 
ترجمه: طاهره رنجبر
]]>
<IMAGE>/1381/811011/p20-1.jpg</IMAGE>
<![CDATA[
به رمه اي كه در پيش روي شما مي چرد بينديشيد. اين حيوانات هيچ دركي از امروز و فردا
ندارند جز آن كه به اين سو و آن سو مي جهند، مي خورند، مي آسايند، هضم مي كنند و دوباره 
مي جهند و از بام تا شام و از روزي به روز دگر به همين نحو ادامه مي دهند. خوشي و
ناخوشي شان چندان معلوم نيست، سرمست لحظه اند و به همين دليل نه غمگينند و نه افسرده. 
براي يك انسان ديدن چنين منظره اي آسان نيست، زيرا او به اين كه انسان است و حيوان نيست 
مي نازد. با وجود اين خوشي حيوان را با حسرت مي نگرد زيرا او چيزي جز زندگي بسان حيوان 
كه فارغ از درد والم است نمي خواهد. معهذا اين خواست او عبث است، زيرا او نمي خواهد
واقعا حيوان باشد. انسان جاي آن دارد كه از حيوان بپرسد چرا از خوشبختي خود سخني 
نمي گويي و بي تفاوت به من مي نگري؟ حيوان به نوبه خود مي خواهد پاسخ دهد و بگويد: زيرا
من هميشه پيش از آن كه سخني بگويم فراموش مي كنم چه مي خواستم بگويم - لكن آن گاه حيوان 
همين پاسخ را هم بلافاصله فراموش كرد و ساكت ماند: به اين ترتيب انسان فقط متحير ماند. 
(از كتاب" سودمندي و ناسودمندي تاريخ براي زندگي "، نوشته فريدريش نيچه، ترجمه عباس 
كاشف و ابوتراب سهراب، نشر و پژوهش فرزان روز، 1377.)
***
اگر جوجه ها مي توانستند حرف بزنند آيا چيز جالب توجهي براي گفتن داشتند؟ بيشتر
پژوهشگران به اين پرسش پاسخ منفي مي دهند. اما مارك هوزر(Hauser. M)استاد روانشناسي 
دانشگاه هاروارد با نظر آنها مخالف است. او مي گويد: جوجه ها چيزهاي جالبي براي گفتن 
دارند اما راهي براي بيان آنها وجود ندارد. در مورد ميمون ها، شمپانزه و دلفين نيز وضع 
به همين منوال است. هوزر در ادامه مي افزايد: شما هم اگر مثل من حيوانات را در محيط
طبيعي شان مورد بررسي قرار دهيد، شاهد مجموعه اي غني از ارتباطات، خويشاوندي ها، 
استراتژي ها و ائتلاف هاي اجتماعي در بين آنها خواهيد بود. 
پرندگان آواز مي خوانند، شمپانزه خرخر مي كند و وال سوت مي كشد اما اين صداها بسيار
كمتر از آنند كه قادر به بيان غناي تجربيات آنها باشند فقدان زبان در ساير جانوران اين 
پرسش را پيش رويمان قرار مي دهد كه چرا تنها ما انسان ها داراي توانايي سخن گفتن هستيم 
و ساير جانوران از آن بي نصيباند. اين پرسش توجه مان را به سوي دو نظريه بزرگ درباره 
منشاء زبان جلب مي كند. طبق يكي از آنها، زبان از آواز پرندگان، سوت دلفين و هو كشيدن 
ميمون ها و ساير اشكال ابتدايي صدا كه دامنه شان به صدها ميليون سال تكامل باز مي گردد، 
ناشي شده است. اما نظريه دوم مي گويد كه زبان يك سازش بي نظير انساني است و هيچ گاه پيش 
درآمدي در ميان ساير گونه هاي جانوري نداشته. اما هوزر و همكارانش با ايده سومي پا به 
اين كارزار گذاشته اند. نظريه آنها دربردارنده عناصري از هر دو نظريه پيشين مبني بر
تاريخ تكاملي طولاني و سازشي تازه است هوزر مي گويد اين فرضيه دريچه جديدي از پرسش هاي 
پژوهشي درباره ارتباطات و زبان را پيش روي ما گشوده است. 
]]>
<IMAGE>/1381/811011/p20-4.jpg</IMAGE>
<![CDATA[
مارك هوزر روان شناس دانشگاه هاروارد
هوزر، نوام چامسكي(chomsky. n)، زبانشناس انستيتوي تكنولوژي ماساچوست و تكومسه 
fitch)، روانشناس دانشگاه هارواد معتقدند كه تفاوت هاي موجود ميان سيستم هاي ارتباطي 
فيچ(. T
جانوران و زبان در انسان، بازگشتي است. بازگشت به معني توانايي استفاده از عناصر
جداگانه اي مانند حروف و شماره ها و تركيب آنها به گونه اي است كه منجر به خلق انواع 
بي پاياني از جملات مي شود. اما حيوانات فاقد چنين توانايي هستند آنها علي رغم 
علاقه شان به كسب تجربه و حتي تفكر براي رديف ساختن اجزا در كنار هم به منظور خلق گستره 
بي پاياني از جملات و گزاره ها راهي پيش پاي خود ندارند. پژوهشگران در مطلبي كه در
شماره 22 نوامبر مجله ساينس منتشر شد نوشته اند كه "بازگشت "احتمالا تنها با اين هدف 
كه انسان را قادر به هشدار دادن و گفت وگو سازد، تكوين نيافته است بلكه از سازش هايي 
نشات گرفته كه در حيوانات به جهت يابي و به كارگيري اعداد كمك مي كند. 
براي مثال ميمون هاي تامارين قادرند به دقت تا عدد 4 بشمارند و حتي مقادير بيش از 4 را
تشخيص دهند. آنها مي دانند كه 12 تا بيشتر از 8 تا است. هوزر معتقد است كه توانايي 
انسان در شمارش اعداد بزرگ تر دقيقا پس از كسب توانايي تكلم و اختراع واژه هايي مانند
بيست و نه و هزار و دويست و چهل به وجود آمده است. 
انتخاب طبيعي پيكرساز بزرگي است كه با حمايت از استمرار ويژگي هايي چون داشتن دست و پر
به موجودي كه داراي آنها است، شايستگي بقاي بيشتري را اعطا مي كند. چنين انتخابي 
مي تواند بر توانايي به كارگيري اعداد نيز موثر واقع شود و نتيجه پيش بيني نشده اي 
همچون زبان را به بار آورد. به عبارت ديگر استعداد انجام محاسبات ذهني و درك اينكه 12
بيش از 14 است به يك فرآورده جانبي منتهي مي شود كه اكنون تنها يك گونه جانوري از موهبت 
آن برخوردار است. 
اگر به راستي چنين اتفاقي روي داده باشد بدين معني نخواهد بود كه زبان در نتيجه يك جهش 
سريع در تكامل به وجود آمده است. محتمل ترين زمان براي پيدايش زبان به 6 ميليون سال پيش، 
درست زماني كه نياكان انسانريخت ها و انسان ها در مسيرهاي تكاملي جداگانه خاص خود قرار
گرفتند، بازمي گردد. هوزر معتقد است كه چنين زماني براي تكوين تدريجي زبان به اندازه 
كافي طولاني است. تا پيش از پيدايش زبان، سيستم هاي ارتباطي غيركلامي ديگري تكوين 
يافته اند كه از جمله آنها مي توان به سيستم هشداري اي اشاره كرد كه توسط ميمون وروت 
ساكن شرق آفريقا به كار برده مي شود. صداهايي كه وروت در هنگام مواجهه با تهديدهاي 
گوناگوني چون پلنگ، جغد، مار و بابون از خود درمي آورد با هم فرق مي كنند. زيرا هر يك 
از اين دشمن ها به شيوه خاص خود اقدام به شكار آنها مي كند. 
وقتي وروت ها هشدار پلنگ را دريافت مي كنند به سوي درختان مي دوند اما با شنيدن هشدار
مخصوص جغد زير بوته ها پنهان مي شوند. شنيدن هشدار مار باعث مي شود كه بر روي دوپاي 
عقبي شان راست بايستند و با هشدار بابون به سوي نواحي پردرخت مي دوند. چنين سيستمي به 
وروت ها اجازه مي دهد كه بدون ديدن آنچه كه به سويشان مي آيد نسبت به خطري كه تهديدشان 
مي كند واكنش نشان دهند. اين وضعيت درست مانند آن است كه كسي در سالن تئاتر فرياد بكشد: 
آتش، آتش با چنين اوضاع و احوالي براي دويدن به سوي خروجي هاي سالن، نيازي به مشاهده 
دود يا زبانه هاي آتش نداريد. اما چنين هشدارهاي مختصري به اندازه قدرت كلام براي بقاي 
موجود سودمند نيست. مثلا آنها اطلاعات مفيدي مانند اينكه يك پلنگ از دست راست مي آيد و
پلنگ ديگري پشت سرتان است را در خود ندارند. درمورد خرخر كردن، جيغ كشيدن، سوت زدن و
آواز خواندن نيز همين طور است. اطلاعاتي كه آنها به دست مي دهند، پيامي بيش از اينكه من 
در اين قلمرو جانور غالبم يا اينجا غذا وجود دارد يا جانور نر يا ماده اي هستم كه در
جست وجوي جفت است را دربرنمي گيرد هوزر كه به بررسي شمپانزه ها در دنياي وحش پرداخته، 
متوجه شده است كه آنها هنگام يافتن غذا، آواي مخصوصي سر مي دهند. اما اين صدا گوياي آن 
نيست كه غذا موز است يا انار. 
دلفين ها طي تماس با انسان و سايرين سوت مي كشند و به كمك پژواك اصوات جهت يابي 
مي كنند اما اين صداها در قياس با گنجينه زبان، بسيار ناچيز است تا آنجا كه مي دانيم 
صداهايي كه وال ها از خود درمي آورند نيز همين طورند. 
آواز پرندگان سرشار از نت هاي بازتركيبي مجزا است. اما اين ملودي ها به نوعي از بازگشت 
كه در زبان وجود دارد، مربوط نمي شوند. هوزر خاطرنشان مي سازد كه اين صداها هر چقدر
طولاني و پيچيده باشند به اين معني است كه من در اين قلمرو پرنده نري از فلان گونه ام 
كه براي يافتن جفت آواز سر داده ام. با آنكه نظريه هوزر و همكارانش بازگشت را تنها مختص 
انسان مي داند اما هوزر، چامسكي و فيچ براي يافتن ويژگي مشابهي در ساير گونه هاي جانوري 
به ياري همكارانشان شتافته اند. براي مثال نوعي مرغ آلاچيق نر با جويدن توت فرنگي وحشي 
عصاره رنگيني مي سازد كه براي جلب توجه پرنده ماده، آشيانه اش را با آن تزئين مي كند. 
برخي از پژوهشگران معتقدند كه استفاده از چنين ترفندهايي، بازگشتي است اما هوزر تاكيد
دارد كه اين ويژگي هنرمندانه است نه بازگشتي. 
مثال هاي ديگري از جانوراني در دست است كه بدون داشتن ويژگي بازگشتي، كه به توانايي 
خلق گفت وگو و ادبيات در انسان انجاميده، برخي از اشكال پيشين زبان را نشان مي دهند. 
هوزر و فيچ با آزمايش بر روي ميمون هاي تامارين در شرايط آزمايشگاهي اين موضوع را ثابت 
كرده اند. آنها مي خواستند بدانند كه آيا ميمون ها توانايي يادگيري قاعده آماري موجود
در گروهي از جفت حروف صدادار و بي صدا gu مانند, mo, hi, me, Sa را دارند يا نه؟ اين قاعده 
اجازه مي دهد كه اين صداها از آنجايي كه بر پايه بازگشت استوار شده اند در انواع 
نامحدودي از واژه ها با هم تركيب شوند. 
اگر ميمون ها اين قاعده را بياموزند به جفت صداهايي كه برخلاف قاعده اند در قياس با
آنهايي كه با قاعده همخوانند، توجه بيشتري را نشان مي دهند با آنكه تامارين هاي باهوش 
قادر به تشخيص اشكال نه چندان دشوار اعداد و صداها هستند اما در يادگيري قاعده ناكام 
ماندند. 
هوزر و فيچ همين آزمايش را با دانشجويان هاروارد انجام دادند. دانشجويان به تخطي هايي 
كه از قاعده صورت مي گرفت، توجه بيشتري نشان مي دادند. هوزر خاطرنشان مي سازد كه آنها
بدون آگاهي از اينكه قاعده چيست به راحتي اين كار را انجام مي دادند. ساير آزمايش ها
حاكي از آن بود كه نوزاد انسان و تامارين در توانايي تشخيص صداهاي دو زبان مختلف مانند
هلندي و ژاپني با هم سهيم اند هر دو گونه در سيلي از سخنان يك فرد بزرگسال قادر به 
تشخيص پايان يك كلمه و شروع كلمه ديگرند. براي هوزر اين موضوع بدين معني است كه اگر چه 
چنين ادراكي بازگشتي نيست اما اين توانايي با هدف يادگيري زبان تكوين نيافته بلكه پيش 
از پيدايش زبان وجود داشته است از اين رو هوزر معتقد است: با آن كه ويژگي بازگشتي زبان 
تنها پس از گذشت 6 ميليون سال تكوين يافته اما جنبه هاي فعال و حسي آن پيش از اين زمان 
به وجود آمده است. پژوهشگران اكنون مي دانند كه براي اثبات نظريه جديدشان به بررسي هاي 
بيشتر بر روي نوزاد انسان و ساير گونه ها مانند شمپانزه، دلفين و حتي جوجه ها نياز
دارند. 
. Dec, arvard Gazette H2002]]>
</TEXT>
</DOC>
<DOC>
<DOCID>HAM2-811011-048</DOCID>
<DOCNO>HAM2-811011-048</DOCNO>
<ORIGINALFILE>/1381/811011/sciew.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[حاشيه علم]]>
</TITLE>
<TEXT>
<![CDATA[* خواستگار فسقلي 
اگر توانايي خودتان را با توانايي يك كودك در بالا رفتن از يك شيب تند يا مهارت خود را
در بالا رفتن از درخت با مهارت يك سنجاب مقايسه كنيد، يك حقيقت بيوفيزيكي به سرعت آشكار
خواهد شد: بدن كوچكتر نسبت به بدن بزرگتر خيلي راحت تر از پس گرانش(نيروي جاذبه)
برمي آيد سه حشره شناس از دانشگاه كنتاكي به تازگي براي پاسخ دادن به اين پرسش جالب كه 
" چرا عنكبوت هاي نر اغلب از ماده ها كوچكترند؟" از اين اصل استفاده كردند. علاوه بر
فرضيه هاي ديگر(براي مثال ارتباط ميان اندازه بزرگ و باروري در ماده ها)، يوردي 
مايولارانو(Larano. JM)، يوراي هالاي(Halaj. J)و ديويد وايز(Wise. D)پيشنهاد مي كنند
]]>
<IMAGE>/1381/811011/p20-3.jpg</IMAGE>
<![CDATA[
وقتي مسئله بالا رفتن مطرح است، كوچك بودن به عنكبوت نر كمك مي كند تا راحت تر به ماده 
برسد. اين پژوهشگران پيش بيني كردند كه هر چه زيستگاه عنكبوت بلندتر باشد(براي مثال 
درخت نسبت به بوته نسبت به زمين)نر عاشق پيشه ناچار است ارتفاع بيشتري را بالا رود و
نر نسبت به ماده كوچكتر خواهد بود. علاوه بر اين آنها پيش بيني كردند كه اين اثر
ساختار زيستگاه به ويژه درگونه هاي بزرگتر شديدتر خواهد بود. با كمال تعجب، مقايسه نر و
ماده 112گونه عنكبوت درست چنين الگويي را نشان داد. حالا كه اين پژوهشگران "فرضيه 
گرانشي" خويش را اثبات كرده اند، گام بعدي آن است كه معلوم شود آيا به راستي در رسيدن و
جفت گيري با ماده ها، نرهاي كوچك گوي سبقت را از بزرگترها مي ربايند يا خير. علاوه بر
اين لازم است اين ايده نيز آزمايش شود كه به هنگام جست وجوي جفت، مهارت در صعود، اين 
رومئوهاي هشت پا را قادر مي سازد كه راحت تر از چنگ شكارچيان فرار كنند. 
. Sep, atural History N2002]]>
</TEXT>
</DOC>
<DOC>
<DOCID>HAM2-811011-049</DOCID>
<DOCNO>HAM2-811011-049</DOCNO>
<ORIGINALFILE>/1381/811011/sciew.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[عوامل موثر در پيشگيري از ديابت]]>
</TITLE>
<TEXT>
<![CDATA[دكتر محمود بهزاد
ورزش: فعاليت عضلاني ذهن را فعال، عضلات را آماده فعاليت، كاهش وزن را تسريع مي كند. 
مهم ترين اثر آن بر ديابتي ها كاهش گلوكز خون، از طريق حساس تر ساختن بافت ها به 
انسولين است، مثلا بيست دقيقه پياده روي سريع، تراز گلوكز خون را در حدود 20 ميلي گرم 
در دسي ليتر پايين مي آورد. بيمار ديابتي كه تحرك كم يا هيچ داشته، پيش از اقدام به 
ورزش بدني منظم بايد با يك متخصص مشورت نمايد. زيرا اولا ورزش بايد متناسب با سن و وزن 
و اوضاع فيزيولوژيكي بدن باشد و ثانيا بيمار نكاتي را مراعات كند، از جمله اينكه پيش 
از ورزش، در جريان آن يا بعد از ورزش مقداري غذا بخورد تا جلو افت احتمالي گلوكز خون 
را بگيرد، حتي ممكن است بدان ها توصيه شود مختصري هله هوله شيرين با خود داشته باشند تا
اگر گلوكز خون زياد افت كند، مصرف نمايند. 
]]>
<IMAGE>/1381/811011/p20-2.jpg</IMAGE>
<![CDATA[
بيشتر متخصصان توصيه مي كنند كه يك برنامه 3 بار در هفته 20 تا 30 دقيقه اي به 
ورزش هاي هوازي مثل پياده روي يا شنا كردن يا دوچرخه سواري يا قايقراني يا اسكي بپردازد
تا طي اين مدت قلبش يك برابر و نيم موقع استراحت بزند و عرق كند ورزش هاي هوازي سلامت 
قلب و رگ ها را تامين مي كنند. پيش از شروع ورزش بايد با حركات ملايم سروگردن و كمر و
دست ها و پاها بايد مفصل ها را نرم كرد و عضلات را آماده اجراي برنامه ورزشي كرد. حركات 
نرمشي پيش از ورزش آسيب وارد به عضلات را به حداقل مي رساند. تداوم ورزش(3 بار در هفته، 
حتي بيش از آن)مصرف كالري را بيشتر مي كند و بيمار زودتر وزن كم مي نمايد. سود ديگر
تداوم ورزش، چنان كه پژوهشگران اعلام كرده اند، افراد را از ابتلاي به ديابت محفوظ نگه 
مي دارد، به شرطي كه ورزش سريع باشد و باعث تعرق گردد. ورزش ديابتي هاي نيازمند به 
انسولين و بسياري از ديابتي هاي بي نياز از انسولين ابعاد ديگري دارد. بدين معني كه طرح 
ورزشي بايد با مقدار انسولين مصرفي تناسب داشته باشد. آنان كه انسولين مصرف مي كنند، 
وقتي كسالت دارند، حتي سرماخوردگي و آنفلونزا، نبايد ورزش كنند زيرا كنترل گلوكز خون در
حالت كسالت دشوار مي شود. 
]]>
<IMAGE>/1381/811011/p20-5.jpg</IMAGE>
<![CDATA[
يك ديابتي كه آسيبي در پا دارد نبايد به ورزش هاي پايي بپردازد زيرا ورزش وضع تاول و
جوش ها و خون مردگي ها و بريدگي را وخيم تر مي كند و عفونت يا زخم به وجود مي آورد. 
بعضي ديابتي ها كه بيماريشان شديد است اساسا نبايد ورزش كنند. ديابتي ها بايد برنامه 
ورزشي را از همان اوايل بيماري و هر چه زودتر پيش از آنكه نتوانند از بهره هاي ورزش سود
ببرند، شروع كنند. 
مراقبت شايسته از پاها: عبارت است از مشاهده روزانه پاها به منظور يافتن آسيبهاي جزيي 
مثل بريدگي، ميخچه، تاول و جوش، خون مردگي. اگر به اين آسيبهاي ساده توجه نشود ممكن 
است به عفونت هاي شديد و گاه بدبختانه به قانقاريا تبديل مي گردد. بيماري هاي پاي 
ديابتي ها بستري شدن حدود 20 درصد آنها را در بيمارستان ها باعث مي شود. حدود نيمي از
موارد قطع پا مربوط به عوارض ديابت است، خوشبختانه راه هايي براي پيشگيري وجود دارد: هر
روز پاهاي خود را با دقت معاينه كنيد آنها را با آب گرم(نه داغ)بشوييد. بعد خشك كنيد. 
بين انگشتان پا را نساييد و كرم مرطوبكننده به پاها بماليد(نه بين انگشتان پا را); هر
روز دو بار كفش هاي خود را تغيير دهيد. كفش هاي چرمي نرم بپوشيد; جورابهاي تميز نخي يا
پشمي اندازه پا بپوشيد; پاهاي خود را دور از چيزهاي گرم قرار دهيد; موقع نشستن روي 
صندلي يك پا را روي پاي ديگر قرار ندهيد زيرا گردش خون در ساق پا را كم مي كند. جوراب
كش دار نپوشيد. ناخن هاي پا را با قيچي كوتاه نكنيد; با سوهان كوتاه كنيد هيچ دارويي 
براي رفع ميخچه يا نقاط پينه زده پا به كار نبريد. كفش هاي نو را هر بار بيش از يك ساعت 
نپوشيد تا وقتي كه به قالب پا در آيند. هيچ وقت بدون جوراب كفش نپوشيد. هيچ وقت با پاي 
برهنه خارج از خانه راه نرويد. كفش هاي راحتي انگشت نما مسئله سازند. 
سيگار كشيدن: اعتياد به سيگار بر خطر بيماري هاي قلبي عروقي و سرطان شش مي افزايد. 
ديابتي ها بيشتر در معرض اين خطرها قرار دارند. بررسي ها نشان داده اند كه ديابتي هاي 
نيازمند به انسولين، اگر سيگاري باشند به 15 تا 20 درصد انسولين بيشتر نياز دارند. 
سالخوردگي: تراز گلوكز خون در افراد آدمي از 50 و 60 سالگي افزايش مي يابد. گرچه مبتلا
به ديابت نمي شوند ولي امكان دارد دچار اختلال تحمل گلوكز شوند يا قند خونشان بالا رود
و آنها را در خطر مشكلات قلبي عروقي قرار دهد. اين بدان معني است كه سالخوردگان بايد به 
خورد و خوراك خود و ورزش بدي توجه داشته باشند. در يك پژوهش اخير معلوم شده است كه 
افراد بين 64 تا 87 ساله اي كه مرتبا ماهي مي خورند، بسيار كمتر از آنان كه ماهي 
نمي خورند دچار اختلال تحمل گلوكز مي شوند. بنابراين يكي از راه هاي رفع اختلال تحمل 
گلوكز توجه به خورد و خوراك است. 
نكته آخر اينكه مراقبت از خود در كنترل بيماري ديابت مهم ترين نقش را ايفا مي كند.]]>
</TEXT>
</DOC>
<DOC>
<DOCID>HAM2-811011-050</DOCID>
<DOCNO>HAM2-811011-050</DOCNO>
<ORIGINALFILE>/1381/811011/shahr.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[شهرهايي با كاركرد روستا]]>
</TITLE>
<TEXT>
<IMAGE>/1381/811011/p5-2.jpg</IMAGE>
<![CDATA[
بحران گسترش شهري در ايران -(واپسين بخش)
اشاره: توسعه بي رويه شهرها به طور قطع مهمترين عامل شكل گيري سيماي نابه هنجار شهرها
در ايران و عدم موفقيت طرح هاي جامع شهري است. در نخستين بخش از نوشتار بررسي بحران 
گسترش شهري در ايران خوانديم در اين باره مشكل اصلي توسعه نيافتگي روستاها است كه موجب
شده در دهه هاي اخير با موج فزاينده مهاجرت از روستا به شهر روبه رو باشيم. جالب توجه 
است كه اين موج آنچنان دامن گسترانده است كه گاه حتي روستايياني كه خود هنوز در محيط
روستا داراي فعاليت اقتصادي هستند، براي سكونت شهر را انتخاب كرده اند واپسين بخش اين 
نوشتار در پي از نظر خوانندگان محترم مي گذرد. 
اگر طرح هاي جامع شهري در ايران موفق مي شدند خيلي جاي تعجب داشت ! 
صنايع ما در شرايط كنوني به شدت نيازمند بهره وري از تجمع استقرار جمعيتي و حداكثر
تمركز در فضا مي باشند. به همين علت همواره نيازمند استقرار در شهرهاي بزرگ و حتي اگر
اغراق نباشد استقرار در تهران هستند، به گونه اي كه هرگونه دوري و عدم امكان از
بهره مندي از تجمع جمعيتي، عدم صرفه هاي اقتصادي براي آنها را به شدت افزايش خواهد داد
مهدي كاظمي 
بررسي تاثير عامل اشتغال در شكل گيري سيماي شهري مناطق توسعه نيافته بسيار مهم است. از
آنجايي كه در حاشيه بازار اين گونه جوامع بخش سنتي، پيش سرمايه داري قرار دارد(عمدتا
بخش روستايي يا مهاجراني كه در شهرها استقرار يافته اند)و اين بخش خود در مقايسه با
بخش بازار داخلي داراي ذخيره وسيع نيروي كار است، بخش بازار را همواره با عرضه وسيع 
نيروي كار مواجه مي كند. به صورتي كه گاه درصد افزايش عرضه نيروي كار چندين برابر درصد
افزايش تقاضاي كار است در چنين وضعيتي طبيعي است كه، علاوه بر نيروي كار شاغل در بخش 
بازار و بخش دولتي با انواع ديگر اشتغال هاي حاشيه اي مواجه باشيم. علت ظهورشان همانطور
كه مطرح گرديد در واقع عرضه مداوم نيروي كار از يك سو و محدوديت تقاضا براي نيروي كار
از سوي ديگر است. 
اين شاغلين عبارتند از: نخست بخش مهمي از نيروي كار كه به صورت مازاد بر توليد در
روستاها باقي مانده ولي چون خارج از حوزه بازار هستند غيرشاغل محسوب نمي شوند. ولي آنها
را مي بايست بخشي از بيكاري پنهان به حساب آورد بخشي از نيروي كار كه به شهرها مهاجرت 
نموده ولي امكان جذب به بازار و اشتغال سازمان يافته را نداشته در حاشيه مانده و به 
اشتغال هاي كاذب مشغول مي شوند، بخش ديگري از اين مازاد وضعيتي خودگردان به خود گرفته 
و اشتغالهاي خودگرداني را به موازات فعاليت هاي سازمان يافته تر بازار شكل مي دهند. 
مانند خردكاران، دوره گردان و يا فعاليت هاي خودگراني كه به موازات فعاليتهاي 
سازمان يافته تر بازار فعاليت هاي خود را در سطح محدودتري انجام مي دهند. اين گونه 
فعاليت ها، غالبا به بخش ساختمان سازي و زيربخشهاي مشابه آن تعلق دارند. بالاخره مابقي 
مازاد نيروي كار در بخشهاي سازمان يافته تر به صورت بيكاري پنهان، بخصوص در بخش دولتي و
وابسته به آن اشتغال دارند. 
بنابراين در يك ارزيابي بسيار كلي مي توان گفت: ساختار اشتغال در ايران به علت وجود
مازاد وسيع نيروي كار، داراي سازمان يابي هاي متفاوتي است. بخشي از نيروي كار به صورت 
بيكاري پنهان در بخش روستايي و بخش دولتي و بالاخره مابقي مازاد فوق در حاشيه بازار در
فعاليت مي باشند. 
تاثيرمتقابل حوزه هاي متفاوت كاري بر يكديگر، تعيين كننده اوضاع و احوال بخشهاي 
اقتصادي در تحولات بعدي اند! يعني، فرضا، تاثير متقابل فوق در بعد اقتصادي، وضعيتي را
به وجود آورده كه از يك سو در حوزه تقاضاي نيروي كار گرايش به كاربرد فن آوري نوين، 
افزايش بازدهي كار، بسيار ضعيف باشد، فعاليت توليدي به صورتي شكل گيرند، كه همواره متكي 
به نيروي كار ارزان، غيرماهر و روش هاي عقبمانده، يا بهره گيري از فوق ذخيره، نيروي 
كار باشند. از طرف ديگر در حوزه عرضه نيروي كار بخش مهمي از متقاضيان كار همواره در
وضعيتي اضطراري و ناپايدار، بدون امكان اشتغال ثابت، گرايش كم به تخصص و بالا بردن سطح 
بازدهي كار و همين طور در سطح اجتماعي، عدم تعميق تقسيم اجتماعي كار، برخورداري از
حداقل امكانات رفاهي، بسر برند. 
وضعيت بخشهاي سه گانه اقتصادي 
در ادامه توجه به عوامل مختلفي كه شهرنشيني و وضعيت كنوني شهرهاي ما را مشروط
مي كنند. لازم است به طور مختصر وضعيت بخشهاي اقتصادي و ارتباط آنها با يكديگر را مورد
توجه قرار داد. 
افزايش واردات، به كمك، امكانات حاصله از صدور نفت، عدم تحقق توسعه اقتصادي، 
اجتماعي در دهه هاي پس از جنگ دوم جهاني به برقراري روند ناموزوني ساختاري و چند
حوزه اي شدن ساختار اقتصادي انجاميد. 
اكنون بايد ديد، ويژگيهاي ساختاري مورد بحث، تغيير و تحولات ناشي از آنها، نظير
درهم ريختن تعادل ايستاي شهر و روستا(درعوض توسعه و تحول روابط ميان آن دو در روند
توسعه). ايجاد روند جابجايي جمعيتي مهاجرت ها به نحوه اي كه با جهان مطرح گرديد و
بالاخره و در نتيجه، تشديد عدم تعادل، ميان عرضه وسيع نيروي كار در مقابل محدود ماندن 
حوزه توليد و افزايش ناكافي تقاضاي كار; چگونه تحولات بعدي يا تحقق روند اقتصادي - 
اجتماعي- سياسي را به جهت مشخصي سوق دادند. 
از آنجايي كه تحولات مذكور، در اثر گسترش واردات و يا افزايش تاثير صدور نفت، بر
بازار داخلي، تحقق يافته است ; مي بايد نخست، ويژگيهاي مربوط به توسعه صنعتي و ايجاد
صنايع و يا دقيق تر، شرايطي كه زمينه را براي تحقق روند مذكور فراهم آورد، ملاحظه نموده، 
سپس به بخشهاي ديگر از جمله بخش كشاورزي توجه نمود. 
در سالهاي اخير در سطح جامعه در رابطه با تبيين روند ايجاد صنايع در ايران و به طور
كلي در جوامعي كه اكثرا در دهه هاي بعد از جنگ دوم جهاني، مشخصا از دهه پنجاه ميلادي 
به بعد، سعي و كوششي جهت توسعه صنعتي خود داشته اند، اين نظريه رايج شده كه آنها را به 
دو گروه تقسيم مي كنند; كشورهايي كه الگوي صنعتي شدن، معروف به جايگزين واردات را
برگزيدند و جوامعي كه به دنبال "اولويت دادن به صادرات "بوده اند. آنچه رايج شده ظاهرا
چنين است كه، گويا جوامع مذكور در زمان معيني و يا با اتخاذ سياست هاي مشخصي مدل و يا
الگوي فوق را انتخاب كرده اند! و يا برداشت ديگري كه با برخوردي افراطي برقرار روند
مذكور را كلا ناشي از ديكته نمودن منافع خارجي مي داند!؟
واقعيت اين است كه با توجه به نحوه شكل گيري و تغيير و تحولات ويژه روند اقتصادي 
اجتماعي- كه قبلا به اجمال به آن اشاره شد- شرايطي به وجود آمدند كه فرضا كشورهايي 
نظير برزيل، مكزيك، آرژانتين و چند سالي بعد ايران به آنچه بعدها، به الگوي صنعتي شدن 
مبتني بر جايگزيني واردات معروف شد سوق داده شدند. همين طور كشورهايي نظير تايوان، 
هنگ كنگ، بعدها كره جنوبي و مالزي و برخي مناطق ديگر در شرايطي قرار داشتند كه به توسعه 
صادرات روي آوردند. 
البته، علاوه بر اينكه هر كدام از موارد مذكور را بايد با توجه به شرايط اقتصادي، 
اجتماعي، سياسي خاصشان، به ويژه كشورهاي خاور دور و حوزه اقيانوس آرام را با شرايط، 
ژئوپليتيك كاملا استثنايي دو سه دهه بعد از جنگ دوم مورد بررسي قرارداد; مي بايد اين 
مهم را هم درنظر داشت كه ميزان استقبال اين كشورها از الگوهاي مذكور، در اين چند دهه 
بخصوص سالهاي اخير به خاطر تغيير و تحولات وسيعي كه در اقتصاد و تجارت جهاني به وقوع 
پيوسته، بسيار متفاوت بوده است. 
بنابراين كم و بيش مي توان گفت: در دهه هاي پنجاه و شصت ميلادي با توجه به ميزان 
بسط بازار جهاني و شرايط حاكم بر آن وضع به صورتي بود كه زمينه بيشتري براي الگوي معروف 
به جايگزين واردات فراهم شد. 
تدريجا از يك طرف با ظهور مشكلاتي كه روند مذكور با آن مواجه شد و مسائلي كه 
كشورهاي مذكور در راه تحقق توسعه داشتند و از طرف ديگر تحولات بازار جهاني يا تدريجا; 
گرايش به توسعه صادرات از تمايل به جايگزيني واردات، بيشتر و نسبتا همه گيرتر شد. 
به همين سبب بسياري كه خود جايگزيني واردات را توصيه مي كردند، بعدها، طرفدار اولويت به 
صادرات شدند. چنانكه در دهه هشتاد و نود كشورهايي كه روند صنعتي شدن خود را با جايگزيني 
واردات آغاز نموده بودند، مانند، برزيل و مكزيك، اكنون در تلاش براي اولويت دادن به 
صادرات هستند؟! 
بسياري از اين كشورها در سالهاي اخير در پي صادرات به بازار جهاني خاصه اروپا و
آمريكاي شمالي بوده اند; و اين درحالي است كه كليه كشورهاي بلوك شرق سابق نيز همين 
سياست را دنبال مي كنند وكشورهاي اروپايي نيز براي رهايي از ركود عميقي كه با آن 
مواجهند تنها اميدشان به افزايش صادرات است. 
قبل از بهمن 57 در مراحل اوليه روند ايجاد صنايع و ظهور آنچه بعدها به صنايع 
مونتاژ و غيره معروف شد. در مرحله اي كه رژيم گذشته زمينه را براي تحقق روند فوق آماده 
مي نمود. بيش از هر زمان با فشارهاي سياسي پنهان و آشكار، ناشي از گسترش وسيع بيكاري و
افزايش عرضه نيروي كار مواجه بود(جهت اطلاع بيشتر مي توان به جرايد مربوط به سالهاي 
35 تا45 رجوع نموده و اخبار مربوط به بيكاري را ملاحظه نمود)بيكاري اي كه به سبب بسط
واردات و از ميان رفتن تعادل ايستاي اقتصاد شهر و روستا و مهاجرت جمعيت روستايي به 
شهرها همچنان ادامه داشته و رو به افزايش بود. به هم خوردن تعادل ايستاي فوق كه عمدتا
حاصل ركود تدريجي و در حاشيه قرار گرفتن فعاليت هاي سنتي اقتصاد، خاصه در مناطق 
روستايي بود، در واقع عقبماندگي و توسعه نيافتگي، كشور را به طور مداوم برملا مي نمود! 
فرد روستايي تا هنگامي كه در موطن خود در فقر و تنگدستي و عقبماندگي به سر مي برد; 
محروميت; عدم برخورداري از حداقل امكانات رفاهي و حقوق اجتماعي كه در اثر ركود و
پس ماندگي بخش روستايي تشديد هم شده بود; پنهان مي ماند. حال در چنين وضعي هنگامي كه 
جابجا شده و به شهر مهاجرت مي كرد; محروميت و عقبماندگي اش برملا مي گرديد. جالب
اينجاست اين مسئله هرگز خوش آيند اولياي امور نبوده و به همين سبب همواره در عوض اينكه 
با تمام امكانات در پي رفع عقبماندگي و توسعه باشند، خواهان ماندن روستايي در روستاها
بوده اند. تقريبا اكثر سياست ها و برنامه هايي كه تحت عنوان جلوگيري از تمركز و محدود
نمودن گسترش بي رويه شهرها تهيه مي شدند همين نيت، حال هرچند بي نتيجه را
تعقيب مي نمايند. 
روستايي با مهاجرت به شهر، بالقوه برفشار سياسي اي مي افزود كه خواستار توسعه و رفع 
كمبودها، تنگناها و برقراري عدالت اجتماعي و خلاصه، از ميان رفتن توسعه نيافتگي بود. 
بنابراين، نيروي سياسي مذكور و يا به طور مشخص تر بيكاري روزافزون، ناشي از عرضه وسيع 
نيروي كار در مقابل محدوديت و ناچيزي افزايش تقاضاي كار و شغل جديد را بايد به عنوان 
عامل مقدم و عامل اصلي روند معروف به صنايع جايگزين واردات دانست. 
صنايع ايجاد شده تحت شرايط فوق از همان ابتدا بيشتر در پي اشتغال زايي بودند!؟ تا
به دنبال فرضا افزايش بازدهي نيروي كار، نقش اشتغال زايي براي صنايعي كه از حمايت هاي 
متنوع دولتي برخوردار بودند از يك طرف و امكان استفاده از ذخيره وسيع نيروي كار براي 
كليه فعاليت هاي توليدي بخش صنعتي تواما به آن ويژگيهايي را مي دهند كه برخي از آنها
را كه در رابطه با مسائل شهري و استقرار فضايي قابل اهميت و تاثيرگذارند، مورد توجه 
قرار مي دهيم: 
- اكثر واحدهاي صنعتي مربوطه مبتني بر روشهاي توليدي كاربر و حتي در بسياري موارد
كارگاهي اند. 
- مقياس توليد آنها در مقايسه با مشابه خارجي بسيار محدود و حجم توليد بسيار كم و
بدون امكان رقابت در بازارهاي جهاني است. 
- گرايش به كاربرد فن آوري جديد و نوآوري در روشهاي توليدي به علت امكان بهره وري 
از فوق ذخيره نيروي كار و محدويت مقياس توليد، بسيار ضعيف مي باشد. 
- ارتباط درون و ميان بخشي بدين ترتيب بين رشته هاي مختلف صنعتي وبين بخشي صنعت و
بخشهاي ديگر اقتصادي نيز بسيار محدود بوده، ارتباط فضايي، محلي، منطقه اي واحدهاي مذكور
نيز جزئي، محدود و ناموزون مي باشند. 
به سبب ويژگيهايي كه برخي از آنها به اجمال بيان گرديد، صنايع ما در شرايط كنوني 
به شدت نيازمند بهره وري از تجمع استقرار جمعيتي و حداكثر تمركز در فضا مي باشند. به 
همين علت همواره نيازمند استقرار در شهرهاي بزرگ و حتي اگر اغراق نباشد استقرار در
تهران مي باشند، به قسمي كه هرگونه دوري و عدم امكان از بهره مندي از تجمع جمعيتي، عدم 
صرفه هاي اقتصادي براي آنها رابه شدت افزايش خواهد داد.(تا همين جا بدون ارائه ادله 
بيشتر، به خوبي ملاحظه مي شود تا چه حد طرح هاي مربوط به هدايت توسعه شهرها، طرح جامع 
شهري قبل و بعد از انقلاب به دور ازواقع گرايي و بدون شناخت مربوط به نيازهاي توسعه 
كشور تهيه شده اند. و درواقع اگر موفق نيستند نمي بايد جاي تعجب باشند، يا اينكه در
صورت موفقيت جاي تعجب بسيار بود!)
البته آنچه در رابطه با صنايع مطرح شد، بررسي شرايطي هستند كه، مثبت يا منفي، مطلوب
و يا غيرمطلوب، به هر حال بخش صنعت كشور ما با آن مواجه است ; درواقع مسئله تاكيد بر
تمركز در مقابل عدم تمركز و يا ارجحيت اين بر آن نيست بلكه هدف، در وهله اول مشخص كردن 
و تامل در شرايطي است كه در آن قرار داريم. 
براي بررسي بيشتر لازم است سازمان يابي توليدي و ساختاري هر بخش به صورتي مورد بررسي 
قرار گيرد كه بتوان گرايشهاي استقرار فضايي آنها در شرايط كنوني را مشخص نموده سپس از
همين زاويه به ارتباط متقابل بخشهاي اقتصادي با توجه به گرايشهاي فضايي آنها، نگريست. 
بنابراين در اين بررسي تفاوت شهر و روستا در شرايط حاضر مورد توجه قرار گرفته و درنتيجه 
به مقولاتي چون: شكل بندي شبكه شهرها، سلسله مراتب و سيستم هاي شهري، در كل قلمرو ملي 
پرداخته به اين اميد كه در نهايت با بررسي چند جانبه موضوعات مربوطه هدايت توسعه شهرها
و يا برنامه ريزي شهري را با توجه به ويژگيهاي مورد نظر تعيين نموده و به نوعي تعريف 
مجدد از طرح جامع شهر و برنامه ريزي هاي مربوط به آن دست يافت و همين با استناد به 
اين گونه بررسي ها به طور مشخص علل ناكامي و بن بست كنوني طرحهاي شهري راشناسايي نمود.]]>
</TEXT>
</DOC>
<DOC>
<DOCID>HAM2-811011-051</DOCID>
<DOCNO>HAM2-811011-051</DOCNO>
<ORIGINALFILE>/1381/811011/shari.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[آغاز عمليات ساخت مترو تجريش]]>
</TITLE>
<TEXT>
<IMAGE>/1381/811011/p1-1.jpg</IMAGE>
<![CDATA[
گروه شهري: كلنگ احداث ادامه خط يك مترو حدفاصل ايستگاه ميرداماد تا ميدان تجريش در
محل بوستان قيطريه واقع در خيابان دكتر علي شريعتي به زمين زده شد. 
اين مراسم با حضور محمدحسن ملك مدني شهردار تهران، عباس دوزدوزاني رئيس شوراي اسلامي 
شهر تهران، محسن هاشمي مديرعامل شركت متروي تهران، غلام عباس عليخاني شهردار منطقه يك، 
تاجيك اسماعيلي شهردار منطقه 3، عليزاده طباطبايي عضو شوراي اسلامي شهر تهران و تعدادي 
از مقامات و مديران ارشد وزارت كشور، شهرداري و شركت مترو و معتمدين محلات شميران 
برگزار شد. 
]]>
<IMAGE>/1381/811011/p3-1.jpg</IMAGE>
<![CDATA[
به گزارش خبرنگار ما اين پروژه در دو فاز 2 و 3 ساله با ظرفيت حمل 40 هزار مسافر در
ساعت به طول 8 كيلومتر و 7 ايستگاه مجهز به پله برقي و آسانسور ويژه تردد معلولين و
سالمندان و با هزينه 275 ميليون دلار احداث خواهد شد. 
اين خط مترو كه شمال تهران را به جنوب آن متصل مي كند با طول 
76 كيلومتر از مسيرهاي تجريش، ميرداماد، هفت تير، ميدان شوش، شهرري، بهشت زهرا(س)، مرقد
امام خميني(ره)به سمت شهرك واوان و فرودگاه امام خميني منتهي مي شود كه هم اكنون تنها
30 درصد آن در دست بهره برداري است. 
محمدحسن ملك مدني شهردار تهران در مراسم كلنگ زني توسعه خط يك متروي تهران تا ميدان 
تجريش طي سخناني گفت: در سال 1362 بر اساس يك تبصره، بودجه كمك دولت به شهرداريها قطع 
شد و دولت مكلف شد ظرف مدت 6 ماه لايحه اي به مجلس بفرستد كه بر اساس آن شهرداريها
خودكفا شوند كه از آن زمان تاكنون اين موضوع اتفاق نيفتاده و اين لايحه تنظيم نشده 
است. وي گفت: در هر حال شهرداري از بودجه هاي عمومي بهره اي ندارد و بايد به طرق مختلف 
از شهروندان عوارض بگيرد تا هزينه هاي خود را تامين كند. 
وي ادامه داد: در اين وضعيت، مانده ايم كه چه كار كنيم يا چه كار نكنيم؟ آيا
پروژه هاي شهري را تعطيل كنيم و صرفابه امور جاري بپردازيم يا اينكه هزينه اجراي 
طرح ها را از مردم بگيريم كه در اين صورت مردم حق دارند توقعاتشان را از شهرداري بالا
برده و حق نظارت بر اعمال آن داشته باشند. 
شهردار تهران گفت: اين به نفع شهر تهران نيست كه از محل اخذ عوارض به جاي كم كردن 
عارضه هاي شهر هزينه تخليه زباله ها را به خارج شهر بپردازيم. وي افزود: حتي اگر
شهرسازان در محلي اجازه فروش تراكم دارند بايد اين حق عمومي را محاسبه كنيم و به جاي 
صرف آن در امور جاري، قسمتي از شهر را خريداري كنيم تا مالكيت مشاعي مردم افزايش يابد
و بر سرمايه هاي شركت افزوده شود. 
ملك مدني گفت: ما صادقانه مسايل را با مردم درميان مي گذاريم و دست ياري به سوي 
شهروندان دراز مي كنيم و از آنها مي خواهيم دستگاه خدمتگزار خود را پشتيباني و نظارت 
كنند و هوشيارانه فضاي كنوني را كه فضاي كار نيست بلكه فضاي هاي وهوي و جنجال و تعطيلي 
پروژه هاي شهري است پيگيري و مورد قضاوت قرار دهند. 
ملك مدني متروي تهران را يكي از ضروري ترين و فوري ترين پروژه هاي شهر تهران دانست 
كه به بدون آن نه مي شود در تهران نفس كشيد و نه رفت و آمد و زندگي كرد. 
وي گفت: ادامه خط يك مترو به سمت تجريش جزء برنامه هاي فعلي ما نبود بلكه با مشاركت 
شهرداران مناطق 3 و 1 مقرر شد كه زودتر از موعد خود انجام شود و در اين راه چاره اي 
نداريم جز اينكه از شهروندان منطقه 3 و 1 هزينه هاي اين پروژه را دريافت كنيم. 
عباس دوزدوزاني رئيس شوراي اسلامي شهر تهران نيز طي سخناني گفت با شهردار تهران در
زمينه مشكلات پيش رو اظهار همدردي مي كنم. وي افزود: من، هم از دردها و صحبت هاي شهردار
تهران دردمندم و هم از دردهاي مردم بيچاره وبلاتكليف شهر كه با ما به عنوان نمايندگان 
خود درد دل مي كنند و باز معتقدم جنجال و هياهوهاي موجود پيرامون شهرداري تهران جز اثر
منفي در پيشگاه خداوند و شكست براي عاملان آن نتيجه ندارد. 
وي همچنين تاكيد كرد: در هر منبعي كه براي تامين هزينه هاي شهري در نظر گرفته مي شود
به نوعي مردم دخيلند. در واقع چه دولت هزينه كند چه شورا و شهرداري همه اموال عمومي است 
بنابراين با حساسيت بر اين نكته تاكيد مي كنم كه بايد بر روي منابع درآمدي شهرداري كار
كارشناسي دقيق صورت بگيرد و كاملا مشخص شود كه اين عوارض و ماليات ها از چه كسي، به چه 
دليل و به چه مبلغي دريافت مي شود. 
دوزدوزاني از احداث خطوط مترو براي شهر تهران ابراز خوشحالي كرد و راه حل مشكل بزرگ 
شهر تهران را كه همانا ترافيك است پشتكار مديريت شهري در راه احداث مترو دانست. 
مهندس محسن هاشمي مديرعامل شركت متروي تهران نيز در اين مراسم با تشكر از اقدام دولت 
آقاي خاتمي مبني بر انتقال مسئوليت احداث مترو به بستر اصلي آن يعني شهرداري تهران و
قدرداني از مصوبه دورانديشانه شوراي اسلامي شهر تهران درباره نحوه فعاليت مترو و تكميل 
خطوط آن گفت: بر اساس مصوبه شوراي اسلامي شهر تهران تكليف دولت و شهرداري بابت تامين 
هزينه ساخت متروي تهران روشن شد به طوري كه قرار شده است 75 درصد از هزينه هاي احداث 
مترو توسط دولت و شركت ملي نفت تهران و سازمان بهينه سازي سوخت تامين شود و 25درصد
باقي مانده به عهده شهرداري تهران است. هاشمي همچنين از احداث خط 3 متروي تهران از
پاسداران و ازگل به سمت شريعتي - خيابان شهيد بهشتي - ولي عصر تا ميدان راه آهن و مناطق 
جنوبي 17 و 18 به طول 38 كيلومتر خبر داد كه مناقصه بين المللي آن نيز انجام شده است و
منتظر نتيجه كار هستند. 
وي ادامه داد: خط 4 شرقي - غربي متروي تهران به طول 20 كيلومتر در مسيرهاي اكباتان - 
ميدان آزادي- خيابان آزادي - خيابان انقلاب- دروازه شميران - خيابان ابن سينا- 
خيابان شهدا- خيابان پيروزي به سمت افسريه از برنامه هاي آتي متروي تهران است كه با
سازمان برنامه و بودجه و وزارت نفت صحبت شده تا سهمي را در بودجه سال آينده به اين بخش 
اختصاص دهند. كه بر همين اساس خط 4 و 3 از سال آينده آغاز خواهد شد. 
هاشمي از مذاكرات انجام شده درباره احداث خط مترو در مسير هشتگرد- مهرشهر به طول 25
كيلومتر سخن گفت و اظهار اميدواري كرد: كمك شوراي اسلامي شهر، شهرداري تهران، دولت و
سازمان بهينه سازي سوخت علاوه بر اين 100 كيلومتر، 127 كيلومتر ديگر را طي سالهاي 1382
تا سال 1390 يعني به مدت 8 سال به انجام برساند. 
وي عمده ترين مشكل بر سر راه احداث مترو را معضل استحكامات اراضي مورد نياز براي 
ساختن ايستگاه هاي مترو دانست كه در صورت فراهم شدن اين استحكامات 30 درصد بر سرعت كار
احداث خطوط مترو افزوده خواهد شد. 
در ادامه اين مراسم مهندس عليخاني شهردار منطقه يك نيز گفت: افزايش ظرفيت جمعيت منطقه 
از يك طرف ونبود درآمد لازم از سوي شهرداري براي پاسخگويي به اين توسعه و افزايش 
جمعيت عارضه آلودگي هوا و ترافيك و انسداد شبكه هاي عبور و مرور محلي را موجب شده است 
كه از اين لحاظ تلاش براي احداث متروي شميران مي تواند تاثير بسيار زيادي در كاهش 
ترافيك، آلودگي هوا و جلوگيري از اتلاف وقت شهروندان داشته باشد سخنران بعدي مراسم 
كلنگ زني خط يك متروي شمال تهران مهندس تاجيك اسماعيلي شهردار منطقه 3 بود. وي گفت: ما
به شهروندان مناطق يك و سه قول مي دهيم با تمام توان و استعداد عمليات احداث خط مترو به 
سمت ميدان تجريش را در اسرع وقت و حتي خارج از زمان بندي تعيين شده به پايان برسانيم. 
وي اظهار اميدواري كرد شهروندان مناطق يك و سه شهرداري تهران را در تامين هزينه هاي اين 
پروژه ياري نمايند.]]>
</TEXT>
</DOC>
<DOC>
<DOCID>HAM2-811011-052</DOCID>
<DOCNO>HAM2-811011-052</DOCNO>
<ORIGINALFILE>/1381/811011/shari.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[طرح اجاره توقفگاه كنار خيابان ها در
تهران اجرا مي شود]]>
</TITLE>
<TEXT>
<![CDATA[گروه شهري: معاون حمل ونقل و ترافيك شهرداري منطقه هشت تهران گفت: از
واحدهايي كه به صورت دائم از فضاي مقابل مغازه خود به عنوان توقفگاه اختصاصي 
استفاده مي كنند، اجاره بها دريافت مي شود. 
مهران ماندگار ديروزدر گفت وگو با خبرنگار ايرنا افزود: با اين روش استفاده 
انحصاري از خدمات شهري براي رسيدن به منافع عام محدود خواهد شد. 
وي خاطرنشان كرد: براساس مصوبه ماده واحده شصت وهفتمين جلسه شوراي اسلامي 
شهر تهران، شهرداري مجازاست نسبت به صدور مجوز استفاده از توقفگاه هاي حاشيه اي 
اختصاصي براي وزارتخانه ها، موسسات، سازمان ها و شركت هاي دولتي و خصوصي و
همچنين تمام موسسات و نهادهاي عمومي غيردولتي اقدام كند. 
به گفته وي، بر همين اساس شهرداري مي تواند سالانه به ازاي تامين 
محل توقف هر دستگاه خودرو، معادل پنج ميليون ريال اخذ وبه حساب درآمد
شهرداري تهران واريز كند. 
ماندگار اظهار داشت: كساني كه از شهر استفاده مي كنند، بايد هزينه آن را
بپردازند و با توجه به حذف درآمد تراكم، اجاره توقفگاه خياباني راه مناسبي 
براي درآمدزايي شهرداري است. 
وي افزود: واحدهاي ترافيك زا مانند آژانس ها، موسسات آموزشي، رستوران ها، 
تالارهاي پذيرايي و آموزشگاه هاي رانندگي طبق قانون ملزم به تهيه 
توقفگاه هستند و به علت نبود محل مناسب براي اين امر، بيشتر براي شهروندان 
مزاحمت ايجاد مي كنند. 
معاون حمل ونقل و ترافيك شهرداري منطقه هشت تهران خاطرنشان كرد: درآمدحاصل 
ازاين اجاره بها، صرف ساخت و توسعه توقفگاه هاي عمومي و طبقاتي در سطح منطقه 
خواهد شد. 
وي افزود: استفاده از توقفگاه مجاني در هيچ جاي دنيا مرسوم نيست وضوابط و
مقررات خاص خود را دارد. 
ماندگار گفت: شهرداري براي احداث توقفگاه طبقاتي به ميلياردها ريال هزينه 
نياز دارد و استفاده از پاركومتر نيز در همه خيابانهاي تهران مقرون به صرفه نيست، 
لذا نمي توان به عده اي اجازه داد از فضاي كنار خيابانها به صورت رايگان و
اختصاصي استفاده كنند. 
به گفته وي، هردستگاه پاركومتر سه ميليون ريال براي شهرداري هزينه دارد
ضمن آنكه پاركومترهاي كارتي جديد نيز نمي توانند جوابگوي حجم وسيع خيابان هاي 
تهران باشند. 
وي يادآور شد: طرح اجاره توقفگاه كنار خيابانها در آينده در همه مناطق تهران 
اجرا خواهد شد.]]>
</TEXT>
</DOC>
<DOC>
<DOCID>HAM2-811011-053</DOCID>
<DOCNO>HAM2-811011-053</DOCNO>
<ORIGINALFILE>/1381/811011/shari.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بخش خصوصي مجوز برقراري تلفن ثابت 
دريافت كرد]]>
</TITLE>
<TEXT>
<![CDATA[گروه شهري: وزير پست و تلگراف و تلفن از صدور مجوز برقراري دو ميليون و 328
هزارشماره تلفن ثابت از سوي بخش خصوصي و شكسته شدن انحصار دولت در اين 
بخش خبر داد. 
احمد معتمدي ديروزدر جمع خبرنگاران گفت: شش شركت خصوصي براي برقراري 
اين تعداد شماره تلفن ثابت در 21 استان كشور موافقت اصولي و مجوزدريافت كردند. 
وي با اشاره به اين مطلب كه اين شركت ها مجاز به برقراري تلفن ثابت با
قيمت مصوب و پايين تر از آن هستند افزود: فعاليت ورقابت بخش خصوصي تاثير
بسزايي در ارائه خدمات با كيفيت دارد. 
وزير پست و تلگراف و تلفن اظهار داشت: انتظار مي رودشركت هايي كه موافقت 
اصولي دريافت كردندتاپايان سال 1382 اين ميزان تلفن ثابت را
واگذار كنند. 
روابط عمومي وزارت پست و تلگراف و تلفن نيز طي اطلاعيه اي اعلام كرد
" ارتباطات جامع نوين "،" ايرافون "،" گسترش پويا ارتباطات "،" ارتباطات ضحي كيش "،
" منتظران عدل گستر" و" ارتباطات كوه نور" شركت هايي هستند كه موافقت اصولي 
دريافت كردند. 
بر اساس اين گزارش، محدوده فعاليت اين شركت ها شامل استان هاي تهران، 
اصفهان، مركزي، اردبيل، قم، گلستان، گيلان، آذربايجان غربي و شرقي، مازندران، 
قزوين، خوزستان، بوشهر، كرمان، فارس، هرمزگان، همدان، كردستان، كرمانشاه، 
خراسان و سيستان و بلوچستان است. 
بيشترين ظرفيت برقراري تلفن ثابت در استان هاي تهران با 570 هزارشماره، 
خراسان و فارس هر كدام 180 هزار شماره و مازندران با 140 هزارشماره است. 
نخستين ارتباط تلفني ثابت در كشور در سال 1269 خورشيدي بين دوايستگاه موسوم 
به" ماشين دودي "و شهرري برقرار شد و در سال 1308 رسيدگي به امورتلفن به 
وزارت پست و تلگراف و تلفن محول شد كه از آن تاريخ تاكنون سرمايه گذاري و
مالكيت تلفن ثابت در انحصار بخش دولتي بوده است.]]>
</TEXT>
</DOC>
<DOC>
<DOCID>HAM2-811011-054</DOCID>
<DOCNO>HAM2-811011-054</DOCNO>
<ORIGINALFILE>/1381/811011/shari.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نخستين همايش هم انديشي مديريت شهري غرب
تهران برگزار مي شود]]>
</TITLE>
<TEXT>
<![CDATA[گروه شهري: معاون شهرسازي و معماري شهرداري منطقه 22 تهران اعلام كرد: 
نخستين گردهمايي شهرداران و اعضاي شوراي برنامه ريزي غرب تهران، شنبه 
هفته آينده باحضور اعضاي شوراي شهر، شهرداران و كارشناسان شهرسازي به ميزباني 
شهرداري اين منطقه در محل سالن اجتماعات بوستان جنگلي چيتگر برگزار مي شود. 
علي محمدايران پور افزود: به منظور بررسي مسائل و مشكلات شهري مناطق غربي 
تهران و اتخاذ راهكارهاي مناسب براي برون رفت از شرايط موجود و رسيدن به وحدت 
مديريت، همايش يك روزه و هم انديشي مسائل شهري حوزه غرب تهران شامل مناطق 
22، 5و 9 برگزار مي شود.]]>
</TEXT>
</DOC>
<DOC>
<DOCID>HAM2-811011-055</DOCID>
<DOCNO>HAM2-811011-055</DOCNO>
<ORIGINALFILE>/1381/811011/shari.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[با مردم]]>
</TITLE>
<TEXT>
<![CDATA[كمبود كارشناسان در مدارس 
درگيري هاي خشن ميان دانش آموزان در تعدادي از دبيرستان هاي تهران افزايش يافته است. 
مشكل اصلي از آنجا ناشي مي شود كه در دوران تحصيل از ابتدايي تا پايان دوره متوسطه، 
آنقدر كه بر حفظكردن طوطي وار دروس سنگين و حتي غيرضروري تاكيد مي شود، نيازهاي رواني 
كودكان و نوجوانان و استفاده از كارشناسان ورزيده روانشناسي در مدارس مورد توجه قرار
نمي گيرد. 
ف- گ - دبير از تهران 
مترو و كمبودها
گشايش خط جديد مترو در تهران مبارك است. من هم مانندبسياري از شهروندان تقاضا دارم، 
با توجه به نياز مسافران نسبت به افزايش قطار و واگن هاي مترودر شبكه هاي راه آهن 
شهري در درازمدت اقدام شود. 
نرگس بياني - تهران 
موتورسيكلت ها هم... 
اعتراض به بوق هاي گوشخراش خودروها در تهران، ظاهرا مصداق: "آنچه البته به جايي 
نرسد فرياد است "، به همين دليل موتورسيكلت سواران هم به خود حق مي دهند كه از بوق 
شيپوري استفاده كنند! يدالله شكري 
تقاضاي مرمت 
شيار موجود در تقاطع بزرگراه رسالت و بزرگراه شهيد باقري(45 متري تهرانپارس)، و در
عرض بزرگراه شهيد باقري همه روزه به خودروها خسارت وارد مي كند. تقاضا دارم اين شيار كه 
بازمانده حفاري شركت آب، برق يا مخابرات است، هر چه زودتر ترميم شود. 
مهران بريري]]>
</TEXT>
</DOC>
<DOC>
<DOCID>HAM2-811011-056</DOCID>
<DOCNO>HAM2-811011-056</DOCNO>
<ORIGINALFILE>/1381/811011/shari.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[انتقال مشاغل مزاحم به خارج از تهران 
بزودي آغاز مي شود]]>
</TITLE>
<TEXT>
<![CDATA[گروه شهري: معاون فني شركت ساماندهي صنايع و مشاغل شهرداري تهران گفت: 
انتقال مشاغل مزاحم به خارج از شهر تهران پس ازگذشت هفت سال درقالب طرح 
" خاوران "آغاز مي شود" مجتبي شكري "ديروز در گفت وگو با خبرنگار مركز اطلاع رساني 
ايرنا مستقر در شركت كنترل ترافيك تهران، افزود: مشكل اخير اجراي اين طرح 
صادرنشدن گواهي عدم خلافي و مجوز ساختمان براي اين اصناف بود كه با
اقدام شهرداري منطقه 15 و مجمع اصناف، مشكل صنف آهن كاران رفع شده و مشكل 
سايراصناف نيزبزودي برطرف خواهد شد. 
وي اظهارداشت: اجراي طرح خاوران كه درسال 73 آغاز شده، شامل احداث مجتمعي 
با نام خاوران واقع در 15 كيلومتري جاده خراسان است كه مساحتي بالغ بر 250
هكتار دارد و در آن سه هزار واحد كارگاهي براي شش صنف در نظرگرفته شده است. 
شكري اين شش صنف را شامل درودگران، آهنكاران ساختماني، ماشين سازان، 
فلزتراش شهرري، آلومينيوم كاران و فروشندگان چوب و تخته ذكر كرد. وي خاطرنشان 
كرد: به طور متوسط از هر منطقه 150 واحد آلاينده از شهرتهران به جاده خاوران 
منتقل مي شود. اين مسئول افزود: محدوده فعاليت صنف آهن كاران شامل 550 واحد
كارگاهي بامساحتي حدود 28 هكتار و شامل بخشهاي رفاهي و خدماتي است. به گفته 
وي، 15 درصد از مساحت كل محدوده براي فضاي سبزاختصاص يافته است. معاون 
فني شركت ساماندهي صنايع ومشاغل شهرداري تهران گفت: آلودگي صوتي ناشي از وجود
اين صنف در شهر تهران بسيار بالا است كه در نتيجه اجراي اين طرح مشكل سر
وصداي ناشي از فعاليت اصناف بويژه هنگام حمل ونقل آهن از بين مي رود.]]>
</TEXT>
</DOC>
<DOC>
<DOCID>HAM2-811011-057</DOCID>
<DOCNO>HAM2-811011-057</DOCNO>
<ORIGINALFILE>/1381/811011/siasi.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ديدار نمايندگان روحاني مجلس با مقام معظم رهبري]]>
</TITLE>
<TEXT>
<![CDATA[تهران- خبرگزاري جمهوري اسلامي: رهبر معظم انقلاب اسلامي، عصر روز سه شنبه 
در ديدار نمايندگان روحاني مجلس شوراي اسلامي تاكيدكردند: حل مشكلات ملموس 
زندگي مردم از جمله بيكاري، تورم و مسائل معيشتي بايد اساس كار قرارگيرد. 
ايشان با اشاره به پيوندهاي عميق و متقابل مردم و روحانيان، پرهيز از
بزرگنمايي مسائل و مشكلات كشور را ضروري خواندند و خاطرنشان كردند: اگر خوشبيني 
مردم در مورد آينده اقتصادي كشور، بواسطه تلاش بي وقفه مجلس و ديگر قوا
افزايش يابد، تبليغات سوء دشمنان بسيار كم اثر خواهد شد. 
حضرت آيت الله خامنه اي با انتقاد از كساني كه بدون استدلال مسائل 
غيراقتصادي را مسئله اصلي مردم تبليغ مي كنند افزودند: مجلس بايد حل 
مشكلات معيشتي مردم را جدا دنبال كند و در تعامل صحيح با دولت، براي پيشرفت 
اقتصادي كشور برنامه ريزي نمايد. 
رهبر معظم انقلاب اسلامي، سرگرم كردن مردم به مسائل سياسي را مانع حركت 
جدي اقتصادي برشمردند و يادآور شدند: مشكلات اقتصادي موجود قطعا قابل حل است 
به شرط آنكه با پيگيري و مراقبتهاي مديريتي، به حل آنها همت گماشته شود. 
ايشان، تعامل روحانيان مجلس با ائمه جمعه و ديگر مجامع روحاني را
ضروري خواندند و خاطرنشان كردند: بايد هنگام استفاده از همه تريبونها، به تفاهم و
وحدت فكر كرد و ضمن مراقبت كامل، از طرح مسائل اختلاف انگيز خودداري نمود. 
حضرت آيت الله خامنه اي، پرهيز روحانيان از مسائل دنيوي و تجمل و اشرافي 
گري را بسيار مهم و ضروري برشمردند و افزودند: روحانيت بايد در همه احوال، زي 
طلبگي را رعايت كند رهبر معظم انقلاب اسلامي، زيرسئوال بردن اصل نظام اسلامي 
را بعلت برخي نابساماني ها و نارسائيها، گناهي كبيره خواندند و افزودند: بايد از
تضعيف اركان نظام و قواي سه گانه پرهيزكرد. 
ايشان، تضعيف اصل نظام اسلامي را هدف واقعي تبليغات گوناگون دشمنان اسلام 
و ايران توصيف كردند و افزودند: تصور كوتاه آمدن دشمن از مبارزه با اسلام و
نظام اسلامي، تصوري ساده لوحانه است ضمن آنكه دشمن در ميدان مبارزه با
نظام، فرقي ميان جناحها و دستگاههاي مختلف نمي گذارد. 
رهبر معظم انقلاب اسلامي، مجلس شوراي اسلامي را از اركان مهم نظام 
برشمردند و خاطرنشان كردند: مجلس مي تواند با وضع قوانين لازم، جلوي نابسامانيها
را بگيرد. 
در اين ديدار قبل از سخنان رهبر معظم انقلاب، حجج اسلام يثربي، انصاري،
قرباني و رحماني خليلي ديدگاههاي خود را در مورد مسائل مختلف بيان كردند. لزوم 
تعامل صحيح مجلس وشوراي نگهبان، ضرورت تقويت ارتباط روحانيان بامردم، توجه 
بيشتر به نسل جوان و پاسخگويي به سئوالات و ابهامات آنان، تاكيد بر پرهيز
كامل روحانيان از دنيازدگي، تقويت تعاملات وحدت گرايانه قواي سه گانه،
خودداري از هرگونه سخن يا رفتار تشنج آميز و نوميدكننده، لزوم ارائه تصويري 
صحيح از فعاليتها و خدمات حوزه هاي علميه، و تلاش بي وقفه براي پاسخگويي به 
نيازهاي منطقي و حقيقي مردم از محورهاي عمده اي بود كه اين نمايندگان بر آنها
تاكيد كردند.]]>
</TEXT>
</DOC>
<DOC>
<DOCID>HAM2-811011-058</DOCID>
<DOCNO>HAM2-811011-058</DOCNO>
<ORIGINALFILE>/1381/811011/siasi.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزارش سالانه كميسيون اصل 90 درباره 
تخلفات قواي سه گانه]]>
</TITLE>
<TEXT>
<![CDATA[تهران- خبرگزاري جمهوري اسلامي: كميسيون اصل 90 قانون اساسي مجلس شوراي 
اسلامي ديروز در گزارشي قوه قضائيه را به 15 مورد تخلف و اهمال در رسيدگي هاي 
قضايي متهم كرد. 
اين كميسيون در گزارش سالانه خود از عملكرد قواي سه گانه كه طبق آئين نامه 
داخلي مجلس از تريبون آن قرائت شد، "بازداشت موقت افراد بدون رعايت مفاد بند
" د" ماده 32 قانون آيين دادرسي دادگاه هاي عمومي و انقلاب در امور كيفري "،" عدم 
رعايت مقررات آئين دادرسي "،" بازداشت طولاني افراد"،" نگهداري در سلول انفرادي "
" اطاله تحقيقات قضايي "، عدم ارائه دادنامه به محكوم عليه، "نحوه احضار و
بازجويي" "عدم رعايت قانون مطبوعات "و" عدم رعايت اصول 32، 37، 38 و 39 قانون 
اساسي" را از جمله ايرادهاي وارده به عملكرد دستگاه قضايي عنوان كرد. 
" عدم رعايت قوانين مربوط به تامين و مصونيت شغلي وكلا"،" اطاله دادرسي "و
" تجديد وقتهاي مكرر" از ديگر ايرادهاي كميسيون اصل 90 مجلس به عملكردقوه 
قضائيه است. 
اين كميسيون همچنين دستگاه قضايي را به عدم پاسخ كافي به مكاتبات مراجع 
قانوني، عدم اجازه به كميسيون اصل 90 در رسيدگي مستقيم به پرونده ها و در
دسترس قرارندادن آنها و عدم اجازه ملاقات با متهمين وزندانياني كه به كميسيون 
شكايت كرده اند در حالي كه طبق نص قانون، همه سازمانها و ارگانها از جمله قوه 
قضائيه موظف به همكاري با اين كميسيون هستند، متهم كرده است. 
بر اساس اين گزارش، از ابتداي دوره مجلس ششم تاكنون بيش از هشت هزار و يكصد
فقره شكوائيه از عملكرد دستگاه قضايي به كميسيون اصل 90 واصل شده كه حدود
2300 فقره از آنها، شكايت از طرز كار قوه قضائيه تشخيص داده شده است. 
گزارش مي افزايد: براي پيگيري شكايات ياد شده حدود 1500 مكاتبه بامراجع 
قضايي صورت گرفته كه بيش از يك سوم آنها با عدم پاسخ اين مراجع درمهلت مقرر
قانوني مواجه شده است. 
كميسيون اصل 90 در گزارش سالانه خود همچنين شكايات دريافتي در مورد عملكرد
دستگاههاي اجرايي را ظرف دو سال و نيم گذشته تاكنون بيش از 14هزار فقره شكايت 
عنوان كرده است. 
در اين گزارش "تعلل در پاسخگويي و يا عدم پاسخ كافي به مكاتبات مراجع 
قانوني"،" عدم توجه به حقوق مردم و عدم اقدام جدي در اجراي قانون "،" عدم 
توجه به قانون و آئين نامه هاي مربوط و جايگزين كردن برداشت و سلايق فردي به 
جاي ضوابط قانوني "،" صدور يادداشتهاي اداري بجاي بخشنامه هاي قانوني كه 
تكاليفي را براي اشخاص حقيقي و حقوقي ايجادمي كند بدون توجه به تبعات آنها" و
" عدم توجه به زمان اجراي قانون وتكاليف قانوني كه زمان محدودي براي انجام 
آن تعيين شده است "از مهمترين ايرادهاي وارده به قوه مجريه اعلام شده است. 
اين گزارش مي افزايد: متاسفانه برخي دستگاه هاي اجرايي با تعلل به مكاتبات 
كميسيون اصل 90 پاسخ مي دهند كه نشان مي دهد هنوز روحيه پاسخگويي و تمكين به 
نصوص قانوني و جدي تلقي كردن نظارت در برخي مديران نظام وجود ندارد يا جدي 
گرفته نمي شود. 
بر اساس گزارش يادشده، "آنچه در طرز كار دستگاههاي اجرايي به طور عام و از
لابلاي شكايات به عينه مشاهده مي شود و قابل تعمق و نيازمند عزم ملي براي 
رفع اين نقيصه است، عدم توجه به حقوق مردم و در مقابل، عدم گذشت از حقوق 
حكومتي به بهانه و دفاع از قانون است ". 
كميسيون اصل 90 براي بيان اهمال و تخلفات دستگاههاي اجرايي به نمونه هايي نيز
استناد كرده است. 
اين كميسيون در گزارش خود شكايات صورت گرفته از مجلس شوراي اسلامي را 95
فقره برشمرده كه همگي درباره طرز كار مجلس، هيات رئيسه و نمايندگان مجلس بوده 
است. 
بر اساس اين گزارش، بيشتر شكايات از طرز كار نمايندگان مجلس درراستاي وظايف 
نمايندگي نبوده بلكه طرح موضوعاتي است كه رسيدگي به آنهادر صلاحيت دادگاههاي 
عمومي است و شكات در حد امكان، راهنمايي شده اند. 
كميسيون اصل 90 در گزارش سالانه خود تاكيد كرده است كه با توجه به وظايف 
واختيارات قانوني كميسيون، در اين گزارش بيشتر به كاستي ها، ايرادات و نقاط ضعف 
دستگاههاي مختلف توجه شده و در آن، توانمندي ها، نقاط ضعف و محاسن دستگاهها لحاظ
نشده است. كميسيون اصل 90، براي اجراي اصل 90 قانون اساسي تشكيل شده و
وظيفه آن رسيدگي به شكايت هاي ناشي از طرز كار مجلس، قوه مجريه يا قوه قضائيه 
است.]]>
</TEXT>
</DOC>
<DOC>
<DOCID>HAM2-811011-059</DOCID>
<DOCNO>HAM2-811011-059</DOCNO>
<ORIGINALFILE>/1381/811011/siasi.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[درجمع خبرنگاران مطرح شد
گزارش وزير كشور درباره انتخابات 
شوراها ومسائل شهرداري تهران]]>
</TITLE>
<TEXT>
<IMAGE>/1381/811011/p2-1.jpg</IMAGE>
<![CDATA[
جنبوجوش انتخابات شوراها از هم اكنون شروع شده است 
وزير كشور: 
گروه سياسي: وزير كشور مشاركت مردم در عرصه هاي مختلف را، "راه بدون بازگشت "
توصيف كرد و گفت: در شرايط كنوني، حضور مردم در انتخابات شوراهاي اسلامي شهر و
روستا ضرورتي انكارناپذير است. 
موسوي لاري ديروز در جمع خبرنگاران داخلي و خارجي، اهميت انتخابات را در
حيات سياسي كشور مهم ذكر كرد و گفت: در حالي كه در برخي كشورهاي منطقه، 
اتفاقاتي درحال شكل گيري است، ضروري به نظر مي رسد كه انتخابات شوراها بيشتر
موردتوجه قرار گيرد. 
وي خطاب به خبرنگاران گفت: بايد تلاش شود اتفاقات داخل كشور روي اصل مشاركت 
مردم و توجه آحاد جامعه به شركت در انتخابات تاثير نگذارد. 
موسوي لاري گفت: احزاب و تشكلهاي سياسي نيز بايد به اين مسئله توجه كنند
كه با وجود همه مشكلات، عرصه را براي حضور هر چه بيشتر مردم فراهم كنند وي با
بيان اينكه اطلاعاتي كه از اقصي نقاط كشور وجود دارد، نشان مي دهد كه در شهرستانها
و مناطق مختلف جنب و جوش انتخاباتي از هم اكنون شروع شده است، گفت: وظيفه ما
(وزارت كشور)به عنوان متوليان برگزاري انتخابات اين است كه بستر را براي حضور
همه جريانات، احزاب و تشكلها فراهم كنيم تا شرايط امني براي بيان ديدگاهها و
نقطه نظرات مختلف فراهم شود. 
وي گفت: ما منتظر اعلام نظر شوراي نگهبان در خصوص مصوبه مجلس شوراي اسلامي 
در مورد لايحه اصلاح قانون انتخابات شوراها هستيم تا لااقل آن بخشي كه به 
تاييد شوراي نگهبان مي رسد را در انتخابات شوراهاي اسلامي شهر و روستا اجرا كنيم. 
موسوي لاري در مورد شوراي اسلامي شهر تهران گفت: در شوراي اسلامي شهرتهران 
اختلاف نظراتي ميان دو گروه عضو شورا بوده و مشكلاتي ايجاد شده است. ما
اميدواريم كه اعضاي شوراي شهر با توجه به شرايط حساسي كه وجود دارد، بتوانند
مسائل را حل كنند وي گفت: ما همه تلاش خود را انجام مي دهيم كه با توجه به 
سابقه مديريت هاي اجرايي، ميدان براي تصميم سازي و تصميم گيري شوراهاي اسلامي 
شهر وروستا باز باشد و در جاهايي كه دستگاههاي اجرايي اختياراتي داشته اند، سعي 
شده است اين اختيارات را به نفع شورا كنار بگذارند تا شوراهاي اسلامي شهر و
روستا اختيارات بيشتري داشته باشد. 
وزير كشور وجود اختلاف ميان برخي اعضاي شوراهاي اسلامي شهر تهران را" هزينه 
پذيرش راي مردم و تن دادن به دمكراسي و احترام به مردم سالاري "دانست و
گفت: اين مقدار هزينه براي يك حركت نو، هزينه زيادي نيست. 
موسوي لاري در مورد انتخاب شهردار تهران گفت: ملك مدني شهردار تهران با
اكثريت قاطع شوراي اسلامي شهر تهران انتخاب شد و قطعا شوراي اسلامي شهرتهران 
در مقابل اعمال شهردار و اعمال خودشان به موكلين خود پاسخ خواهندداد وي افزود: 
وزارت كشور هر تصميمي كه شوراهاي اسلامي شهر و روستا براساس موازين قانوني 
بگيرد را تاييد مي كند. 
وزير كشور در پاسخ به سئوالي در خصوص بحث استعفاي شهردار تهران و نامه هفت 
عضو شوراي شهر تهران براي بركناري شهردار گفت: اين هفت عضو شوراي شهر تهران 
فقط نامه اي را مبني بر عزل شهردار تهران امضاء كردند و هيچ مصوبه اي براي 
بركناري شهردار نداشته اند. 
موسوي لاري افزود: اگر اين خواسته اعضاي شوراي شهر تهران باشد و آن را به 
صورت مصوبه در جلسات رسمي شورا در آورند و موازين قانوني در مورد آن رعايت شده 
باشد، وزارت كشور آن را مورد توجه قرار خواهد داد. وي گفت: شنيده ها در خصوص بحث 
استعفا، استيضاح و يا عزل شهردار تهران زياد است اما تاكنون هيچ منبع رسمي آن 
را تاييد نكرده است و تصميم به استعفا نيز از سوي ملك مدني مورد تاييد قرار
نگرفته است.]]>
</TEXT>
</DOC>
<DOC>
<DOCID>HAM2-811011-060</DOCID>
<DOCNO>HAM2-811011-060</DOCNO>
<ORIGINALFILE>/1381/811011/siasi.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پيام تبريك رئيس جمهوري به مسيحيان جهان]]>
</TITLE>
<TEXT>
<![CDATA[سيدمحمد خاتمي رئيس جمهوري در پيامي به روساي كشورهاي مسيحي جهان فرا رسيدن سالروز
ميلاد فرخنده پيامبر ايمان، معرفت، صلح و دوستي حضرت عيسي مسيح(ع)و آغاز سال نو ميلادي 
را به آنان، دولت و مردم آن كشورها تبريك گفت. 
به گزارش ايرنا رئيس جمهوري در اين پيام ضمن آرزوي تثبيت صلح و دوستي برپايه عدالت 
در صحنه بين المللي اظهار اميدواري كرد كه در پرتو اراده سياسي مسئولان همه كشورها شاهد
بهره گيري كامل از توانمندي هاي بالقوه موجود در جهت تحكيم، توسعه و تامين منافع همگان 
باشيم.]]>
</TEXT>
</DOC>
<DOC>
<DOCID>HAM2-811011-061</DOCID>
<DOCNO>HAM2-811011-061</DOCNO>
<ORIGINALFILE>/1381/811011/siasi.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پيشنهاد نمايندگان مجلس و شهرداران كلان شهرها]]>
</TITLE>
<TEXT>
<![CDATA[انتخابات استاني براي مجلس - اختيارات بيشتر براي شوراها
ديروز، در دومين روز نام نويسي نامزدهاي نمايندگي شوراهاي شهر و روستا، صدها تن ديگر
ثبت نام كردند. 
در تهران شمار نامزدها تا شامگاه ديروز به حدود 100 تن رسيد. در همين حال، هيات 
مركزي نظارت بر انتخابات شوراها با صدور بيانيه شماره يك، آمادگي خود را براي دريافت 
گزارش ها و پيشنهادات مردم درباره انتخابات اعلام كرد. 
انتخابات شوراها نهم اسفند برگزار مي شود
از سوي ديگر، همزمان با بحث هاي انتخاباتي، نمايندگان مجلس و شهرداران كلان شهرها
خواستار تغييراتي در قوانين انتخاباتي براي استاني كردن انتخابات مجلس و افزايش 
اختيارات شوراها شدند. 
جليل سازگارنژاد نماينده مردم شيراز از جمله نمايندگان مدافع استاني شدن انتخابات 
مجلس گفت: طرح استاني شدن انتخابات مجلس شوراي اسلامي، درصورت افزايش 
اختيارات شوراها موفقيت آميز است. وي ديروز در گفت وگو با ايرنا در شيراز افزود: هرچه 
نقش مجلس شوراي اسلامي كشوري تر شود و مجلس در مسائل كلان ايفاي نقش كند، 
جايگاهش در حكومت تقويت مي شود و اين به نفع نظام است. 
نماينده شيراز در مجلس شوراي اسلامي افزود: بايد همراه با استاني شدن 
انتخابات مجلس، اختيارات شوراهاي اسلامي شهر هم افزايش يابد و آنها بتوانند
به عنوان مجالس محلي ايفاي نقش كنند. سازگارنژاد اضافه كرد: بخشي از كاركردها و
وظايف كنوني مجلس بايد به مناطق و شوراهاي محلي منتقل شود تا مردم به پيگيري 
مطالبات، مشاركت در امور، نظارت و رسيدن به حقوق خود دسترسي يابند. 
به اعتقاد برخي شهرداران كلان شهرها نيز افزايش اختيارات شوراها و شهرداريها از
سوي مسئولان مي تواند در رونق بخشيدن به انتخابات شوراها و حضور فعال مردم موثر
باشد. 
به گزارش ايرناشهردار تبريز ديروز در جمع خبرنگاران در شيراز گفت: بدليل 
نبود سياستگذاريهاي مناسب در كلان شهرها، سازمان هاي مختلف در امور شهرها
دخالت دارند و نبود هماهنگيهاي لازم، لطمه هاي جبران ناپذيري را به شهرها وارد
مي كند. عبادالله فتح اللهي اظهار داشت: بايد استقلال شهرداريها و شوراهاي شهر
مشخص شود و مجموعه دستگاههاي مختلف در اداره امور شهر پاسخگوي نيازهاي مردم 
باشند. 
شهردار قم نيز گفت: مسئولان قواي سه گانه بايد به مسايل و مشكلات 
كلان شهرها توجه بيشتري داشته باشند. 
محمد وكيلي افزود: افزايش اختيارات شوراهاي اسلامي شهر و روستا و شهرداريها بر
اساس قانون در مديريت كلان شهرها تاثيرگذار است شهردار شيراز هم گفت: مردم بايد
با حضور فعال، توام با مطالعه در انتخابات شوراها حضور يابند تا شوراهايي قوي و
موثر در شهرها تشكيل شود. 
فرج الله رجبي افزود: رسانه ها، تشكل هاي عمومي 
غير دولتي، گروههاي سياسي و اجتماعي مي توانند با ارائه ديدگاهها، مردم را در
انتخابات شوراها هدايت كنند. 
شهردار مشهد گفت: براي حضور افراد در كانديدايي انتخابات شوراها تنها صلاحيت 
فردي نبايد ملاك باشد. 
احمد نوروزي افزود: مردم بايد از كانديداها برنامه ها و ايده هايشان را جويا شوند
و بر انتخابات شوراها نظارت كامل داشته باشند.]]>
</TEXT>
</DOC>
<DOC>
<DOCID>HAM2-811011-062</DOCID>
<DOCNO>HAM2-811011-062</DOCNO>
<ORIGINALFILE>/1381/811011/siasi.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس قوه قضاييه به تلاش براي احياي 
عدالت اسلامي تاكيد كرد]]>
</TITLE>
<TEXT>
<![CDATA[تهران، خبرگزاري جمهوري اسلامي: رئيس قوه قضاييه ديروز در ديدار با معاونان 
آموزش و تحقيقات دادگستري هاي سراسر كشور به تلاش براي احياي عدالت اسلامي 
تاكيد كرد. 
به گزارش روابط عمومي قوه قضاييه آيت الله هاشمي شاهرودي در اين جلسه 
خاطرنشان كرد كه فقه اسلامي در مسائل كيفري و مدني نظرات تفصيلي و جامعي دارد
كه در قوانين ماهوي و شكلي ما وارد شده است. رئيس قوه قضاييه در همين باره 
اضافه كرد كه اين تلفيق و تركيب جديد است و به يقين در مرحله اجرا نواقصي دارد
كه بايد حل شود. 
هاشمي شاهرودي در بخش ديگري از سخنان خودآموزش و تربيت قضات و نيروي 
اداري كارآمد در دستگاه قضايي را يكي از مهمترين اهداف و ابعاد توسعه قضايي 
برشمرد و رسيدن به مقاصد در يك نظام قضايي كارآمد را مرهون تربيت و آموزش 
نيروي انساني ماهر دانست. 
وي تاكيد كرد كه هرچقدر قضات داراي دانش بيشتر، تعهد بالاتر و استقلال و
تاثيرناپذيري بيشتر باشند، بهتر مي توانند امنيت و عدالت قضايي را گسترش دهند. 
هاشمي شاهرودي همچنين تاكيد كرد كه حوزه و دانشگاه مي توانند با همكاري 
يكديگر و برنامه ريزي منسجم در آموزش و تربيت قضات تلاش كنند. 
رئيس قوه قضاييه در بخش ديگر سخنانش، احياي دادسراها و آموزش نيروهاي متخصص و
متعهد را يكي از محورهاي عمده كارهاي آموزشي دستگاه قضايي دانست. 
در اين ديدار معاون آموزش و تحقيقات قوه قضاييه گزارشي از عملكرد اين 
معاونت را ارائه كرد.]]>
</TEXT>
</DOC>
<DOC>
<DOCID>HAM2-811011-063</DOCID>
<DOCNO>HAM2-811011-063</DOCNO>
<ORIGINALFILE>/1381/811011/siasi.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[شايعه استعفاي مهاجراني تكذيب شد]]>
</TITLE>
<TEXT>
<IMAGE>/1381/811011/p2-2.jpg</IMAGE>
<![CDATA[
جميله كديور، خبر استعفاي عطاءالله مهاجراني از رياست مركز گفت و گوي تمدنها را تكذيب
كرد. 
نماينده مردم تهران در مجلس ديروز به خبرنگار ايرنا گفت: چند ماه پيش، هنگامي كه خبر
ورود زودهنگام مهاجراني به انتخابات رياست جمهوري مطرح شد، گفتم كه محافل مختلف در هر
دو جناح درصدد مهره سوزي هستند; به نظر مي رسد كه اكنون اين پيش بيني در حال تحقق است. 
كديور درباره علت طرح خبر استعفاي مهاجراني اظهار داشت: جريانات سياسي كشور احساس 
مي كنند با توجه به مقبوليت عمومي مهاجراني بايد به گونه اي عمل شود كه وجهه او در
افكار عمومي بشكند. 
عضو فراكسيون جبهه دوم خرداد در مجلس افزود: اين حق رئيس جمهور است كه هر زمان لازم 
تشخيص بدهد، مديران زيرمجموعه خود را تغيير دهد. ولي براساس آخرين اطلاعات اينجانب، اين 
مساله در رابطه با مركز گفت و گوي تمدنها صورت نگرفته است و آنچه كه بيان مي شود، 
صرفا بازگويي منويات متعفن برخي اشخاص است.]]>
</TEXT>
</DOC>
<DOC>
<DOCID>HAM2-811011-064</DOCID>
<DOCNO>HAM2-811011-064</DOCNO>
<ORIGINALFILE>/1381/811011/sporw.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[فوتبال با طعم فقر]]>
</TITLE>
<TEXT>
<![CDATA[پرسه اي در كوچه پس كوچه هاي فوتبال آبادان 
امير حسين ناصري 
ساعت 50 /6 دقيقه عصر روز پنج شنبه 28 آذرماه، جاده اهواز- آبادان. مشعل هاي 
پالايشگاه آبادان را كم كم مي توان ديد نور زردي كه شهر را احاطه كرده است. خاطره 
كودكان آباداني ذهنم را براي رسيدن مشتاق تر مي كند. كودكان خيابان اروسيه. اواسط مرداد
ماه سال 1380. ساعت 5 بعدازظهر يك روز گرم تابستاني با دمايي بيش از 50 درجه سانتيگراد
و شرجي 90درصد، شهر به سكون رسيده است گرما همه را به زيركولر گازي خانه ها فراري داده 
اما.. چند كودك پاپتي با 4 پاره آجر و توپ پلاستيكي خيابان اروسيه را اشغال كرده اند. 
]]>
<IMAGE>/1381/811011/p19-1.jpg</IMAGE>
<![CDATA[
در اين گرما كه كولرهاي گازي هم از كاستن آن عاجز مانده اند، اين كودكان چگونه با
اشتياق به دنبال توپ مي دوند؟ و اين سوالي بود كه هيچ منطقي نتوانست آن روز پاسخ اش دهد. 
و امروز. آبادان خودنمايي مي كند. شهري در محاصره رودخانه هاي بهمنشير، كارون و اروند. 
فوتبال، نفت، برزيل، كودكان پاپتي، آبشور، ويراني جنگ، فوتبال، فوتبال و... چه 
ذهنيتي فوتبال برزيلي ايران را به وجود آورده؟ فقر، معضلات اجتماعي، جنگ، سرآغاز فوتبال 
ايران و نكات بسياري كه بايد دليل قانع كننده اي به شور و هيجان فوتبال اين منطقه باشد. 
در هياهوي بازار ته لنجي ها
اينجا شهر طلاي سياه است. مردمش معتقدند شهري ثروتمند دارند ولي از اين ثروت ذره اي به 
خودشان نمي رسد. وجود نفت و مسائل پيرامونش، بافت شهر را سياسي كرده است. از سال ها پيش 
قراردادهاي نفتي براي آباداني ها اهميت داشته. با علاقه درگيري ها و اختلافات سياسي و
بين ممالك را پيگيري مي كنند. شهري با قدمتي نه چندان دور كه به دليل نفت ايجاد شده. 
نفت و مسائل اش زندگي مردم اينجا را شكل مي دهد. به دليل حضور انگليسي ها در سال هاي 
متمادي آبادان بيش از هر شهر ديگري، بيگانه و تاثيرات حضورش - چه مثبت و چه منفي - را
درك كرده است. اما كمتر كسي باور مي كند پديده اي بيش از نفت مردم آبادان را متوجه خود
كند و تنها پديده اي كه چنين قدرت جذبي را داشت فوتبال بود. 
كسي كه به اين شهر مي آيد بايد اين دو مورد را به خوبي درك كرده باشد. و من با اين درك 
ساعت 20 شب پنج شنبه در خيابان اميري - بازار ته لنجي ها- هستم. 
اين شهر شب پيش از مسابقه را سپري مي كند. چند هفته اي است نفت علي رغم بازي هاي زيبا
نتوانسته است نتيجه بگيرد. استرس را به خوبي مي توان در چهره مردم تفكيك كرد. نعمت، 
مغازه اي در بازار اميري دارد. او فوق العاده به فوتبال نفت و آبادان تعصب دارد سنش به 
شصت ساله ها مي خورد. هومن - راهنماي من - ما را با هم آشنا مي كند; "همي عصري سر تمرين 
بودم. بچه ها خيلي سر حالن. به گمونوم دوتا به ئي ذوبآهن بزنن. "چاي هاي سيلان را
روي چرخ جابه جا مي كند. دستي به سر مي كشد. براي ابراز ميزان تعصباش به نفت به درگيري 
لفظي اش با بازيكنان ذوب آهن اصفهان اشاره مي كند; "عامو، ئي بچه هاي ذوب چي خيال كردن؟
اينا همشون كخن(كخ يعني چاخان)"هواداراني مثل او كم نيستند. مسئولان صنعت نفت او را
راضي مي كنند كه درگير نشود و به سمت بازار راهي اش مي كنند. 
شلوغي بازار اميري حيرت آور است. در شهري با جمعيتي حدود 200 هزار نفر چنين موجي از
جمعيت در خيابان هاي شهر و اين ساعت از روز؟ مشابه آن را در كمتر شهري مي توان يافت. 
چند مغازه جلوتر كه مي رويم به يك مغازه 24 متري پر از اشياي فانتزي و لوازم زيباي 
آشپزخانه مي رسيم. از فنجان گرفته تا فلاسك چاي و روميزي و عروسك و... پشت دخل مردي 
ميانه سال با ريشي تراشيده و مويي كم پشت به گرمي با هومن سلام مي كند پس از آشنايي با
من مي گويد: "ها! ئي تيمه(صنعت نفت)خيلي درب و داغونه سي فيسش(به صورتش)نگاه كن 
اگه فردا دوتا نخوريم خداييه. حلالي كه دوباره مصدوم شده، تيم هم وضعيت مناسبي 
نداره. "او به فوتبال برزيلي شهرش عشق مي ورزد، ولي با كادر مديريتي فعلي باشگاه 
موافق نيست. شايد اينكه او احتمال مي دهد تيم مورد علاقه اش در بازي فردا خواهد باخت، 
به همين دليل باشد. 
ساعت 9 شب است. يك خيابان كوچك به نام زند در ميانه هاي بازار كه معروف است به پاتوق 
هواداران وحدت. هواداران وحدت بخش انشعابي صنعت نفت هستند تشريح اين انشعاب نياز به سر
فصلي جدا دارد. چند آدم معمولي كنار مغازه ها نشسته اند. با يكي سلام و احوالپرسي 
مي كنيم; "عامو، حالوم خوب ني. سرم درد مي كنه ئي تيمه(نفت)كه فردا ببازه حالوم خوب
مي شه. "تخمه هاي شور آفتاب گردان را يكي پس از ديگري زيردندان هايش مي شكند. از
پيروزي 5 بر يك وحدت آبادان مي گويد. و چقدر تناقض در همين فضاي كوچك يك خيابان ديده 
مي شود. اما آنچه در مجموعه شهر موج مي زند شوق بازي نفت است. همه خود را براي يك بازي 
مهيج آماده مي كنند. اينجا فوتبال يعني زندگي. عينيت عجين شده فوتبال و زندگي، كاملا
قابل لمس است. 
آدرس: سائوپائولو، احمدآباد فرعي 11
ساعت 30 /9 شب است. بازار لين يك(احمدآباد)معروف به بازار عربهاست. خيابان تميزي 
نيست. اين بازار با ادويه و ترشيجاتش مشهور است. البته هر چه كه به ذهنتان برسد در اين 
بازار مي توانيد ببينيد اما ترشي و ادويه اش شهرت بيشتري دارد در يكي از فرعي هاي 
لين يك اغذيه فروشي "آبادان برزيلته "قرار دارد. ساندويچي اي كه هر چه در آن مي بيني 
زرد است. كاشي هاي زرد، در ورودي زردرنگ، تزئينات و صندلي هاي زرد. روي شيشه هاي ورودي 
مغازه دو نقاشي ريوالدو كه البته چندان هم زيبا نيست خودنمايي مي كنند. روي ديوار داخلي 
مغازه پوستر تيم ملي برزيل در جام جهاني 2002 كره و ژاپن و تيم صنعت نفت آبادان كنار هم 
قرار گرفته اند و ميان اين دو برنامه بازي هاي نيم فصل اول ليگ برتر جمشيد صاحب مغازه 
است; "عامو آدرس مورو يادت باشه، سائوپائولو، لين يك، فرعي يازده "تعجبي ندارد. او هم 
مثل بقيه مردم شهر برزيل را سرمنشا و پدر فوتبال آبادان مي داند; "خو، هر كي اصل و
پدررو بيشتر دوس داره، ئي برزيل ام پدر فوتبال ماست. مو اول برزيلو دوس دارم. "همكار
او فلافل هاي خوش بوي مخصوص را داخل روغن داغ مي اندازد. بوي فلافل هم با فوتبال اينجا
عجين شده ; "ئي جا فقط نوشابه هاي زرد مي فروشيم. ها! همه چي زرد. "
كارگر و جم 
چرا فوتبال در آبادان به چنين جايگاهي رسيده است؟ تا پيش از سال 1351 كه ليگ تخت جمشيد
راه اندازي شود و به جاي برگزاري ليگ استان ها، تيم هاي برتر در مسابقات قهرماني كشور
حضور يابند، آبادان دو تيم مطرح داشت. كارگر و جم. كارگر سابقه 10 ساله بيشتري نسبت به 
جم داشت. سال ها پيش در حالي كه ملوانان انگليسي و مهندسان پالايشگاه تيم هايي مخصوص به 
خود داشتند، كارگران ايراني پالايشگاه نيز براي خود تيمي تشكيل دادند. نامش را به دليل 
حضور قشر كارگري در اين تيم كارگر گذاشتند اين تيم فوتبال به ميان خانواده ها رفت و
طرفداراني براي خود به دست آورد. خانواده ها در مسابقات تيم كارگر با تيم هاي ديگر شهر
و ملوانان انگليسي از تيم خود حمايت مي كردند. پديد آمدن چنين پايگاهي فرصت مناسبي براي 
آنان و حتي مسئولان وزارت نفت بود. عده بسياري معتقدند اين تيم بر اساس تفكراتي سياسي - 
اجتماعي تشكيل شد بافت فقير قشر كارگري شهر آبادان نياز به سرگرمي داشت. اين سرگرمي هم 
جنبه تفريحي داشت و هم اينكه آنان را تا حدودي از مسائل سياسي شهر غافل مي كرد. با اين 
حال مردم به فوتبال كارگر علاقه داشتند حدود 10 سال بعد مرحوم پرويز دهداري و چند تن 
از همكلاسي هايش تيم جم را در مدرسه رازي شهر آبادان تشكيل دادند. مدرسه اي كه يادآور
حضور افرادي چون مهدي اخوان ثالث هم بود. دهداري و هم سن وسالانش در مدرسه رازي با
تيم جم، توانستند قشر ديگري را متوجه حضور خود كنند. قشري نسبتا تحصيلكرده كه به دليل 
پايه هاي آموزشگاهي جم، از اين تيم حمايت مي كردند كارگر و جم در خلا حضور تيم هايي 
چون تاج(سابق)و شاهين سال ها در ميان مردم شهر جايگاهي براي خود اختصاص دادند. در
اين زمان مردم آبادان به دور از درگيري هاي رايج در كشور ميان طرفداران تيم هاي شاهين و
تاج فقط و فقط به دو تيم كارگر و جم علاقه داشتند. 
برزيل متولد شد
حضور اين تيم و تعداد طرفدارانشان در سال 1351 با آغاز ليگ تخت جمشيد روبه افول گذاشت. 
در اين سال تيم صنعت نفت كه به تازگي افتتاح و جواز حضور در ليگ را يافته بود توجه مردم 
شهر را به خود جلب كرد. آباداني ها آرام آرام از اطراف دو تيم كارگر و جم متفرق شده و
طرفدار تيم نوپاي صنعت نفت شدند. بازيكنان نخبه و برتر دو تيم نيز براي حضور در ليگ 
تخت جمشيد به اين تيم فراخوانده شدند. 
]]>
<IMAGE>/1381/811011/p19-4.jpg</IMAGE>
<![CDATA[
حالا اظهار علاقه مندي و طرفداري نسبت به فوتبال آبادان فقط محدود به اين شهر نمي شد و
در سراسر ايران آباداني ها براي تشويق اين تيم به استاديوم ها مي رفتند. رنگ تن پوش 
تيم صنعت نفت از سال 1351 تا 1355 متفاوت بود. سفيد، آبي، مشكي و.. در اين سال(1355)
پرويز دهداري به عنوان مدير عامل باشگاه صنعت نفت منصوب و مشغول به كار شد او منوچهر
ساليا از پيشكسوتان كارگر و جم را به عنوان مربي به همكاري فرا خواند. مهندس پورجانكي 
نيز سرپرست تيم شد" منطقه جنوب، مخصوصا آبادان بازيكنان تكنيكي اي داشت. ما مي ديديم 
نوع بازي فوتبال اينها شباهت زيادي به تيم ملي برزيل و بازيكنانش دارد. كم كم مردم كه 
بيشتر به برزيل شناخت پيدا كردند، صنعت نفت را تيم برزيلي شهر خود ناميدند. براي نشان 
دادن اين نوع فوتبال ما رنگ پيراهنمان را تغيير داديم. پيراهن زرد، شورت آبي و جوراب
سفيد، درست مثل لباس هاي تيم ملي برزيل. افكار فوتبال برزيلي در تمام شهر به سرعت رواج 
يافت و اين طور صنعت نفت شد برزيل ايران. "منوچهر ساليا مربي سابق نفت و مدير امروزي 
تيم جم منشاء علاقه به فوتبال برزيل در آبادان را چنين شرح مي دهد. فوتبال نفت و
آبادان به دليل وجود و حضور استعدادهاي بي شمار تا سال 1357 رشد بيشتري يافت هر روز
پيش رفت. انقلاب سال 1357 مصادف شد با تعطيلي فوتبال در آبادان. البته در گوشه و كنار
اين شهر هنوز جوانان آباداني فوتبال بازي مي كردند و براي نشان دادن قدرتشان، هر يك، 
خود را با نام بازيكنان برزيل معرفي مي كردند. 
سال هاي دور از خانه 
تعطيلي سه ساله فوتبال صنعت نفت، جنگ، حمله به جنوب ايران و نداشتن پايگاهي امن و
مناسب براي تمرين و مسابقه و از سويي علاقه به حضور در فوتبال سراسري كشور، پيشكسوتان 
نفت را بر آن داشت تا پايگاه جديدي براي صنعت نفت در نظر بگيرند. 
در سال 1360 صنعت نفت آبادان به شيراز منتقل شد. آنجا تمرين و بازي كردند. ساليا در
مورد اين سال ها مي گويد: "امتياز كه گرفتيم از دسته 3 شروع كرديم. كار بسيار سختي بود. 
تيم محل تامين بودجه اي نداشت. پالايشگاه تقريبا تعطيل بود و نمي توانست حمايتمان كند. 
با خرج خودمان تيم را تا دسته 1 بالا آورديم و دوباره به مسابقات قهرماني كشور راه 
يافتيم. "از آبادان و مردمش در طول سال هاي جنگ فقط نامي باقي مانده بود. آنها در تمام 
كشور متفرق شده بودند. آبادان خط مقدم جنگ بود و به اين دليل نمي توانستند آنجا بمانند. 
با اين حال كودكان فقر در آبادان همچنان ماندند و با پاي برهنه در خيابان هاي تركش و
دود و جنگ فوتبال بازي كردند تا مبادا فوتبال در اين شهر بميرد. 
اين وضعيت تا سال 1367- پايان جنگ - به طول انجاميد. در طول اين 7 سال نفت در شيراز
اقامت داشت ; "تعجب مي كرديم. طرفداران ما بيشتر هم شده بودند. براي غم غربت و دوري تمام 
آباداني هايي كه مجبور بودند خارج از شهر و خانه شان زندگي كنند تنها يك التيام دهنده 
وجود داشت و آن فوتبال بود. به هر شهري كه مي رفتيم آباداني ها براي يادآوري فوتبال و
شهر خود به استاديوم محل برگزاري مسابقاتمان مي آمدند. حالا ما در كل كشور طرفدار
داشتيم. براي بازي هايمان حداقل 5 هزار تماشاچي داشتيم. يادم مي آيد يك بازي با استقلال 
داشتيم. در تهران 3 بر 1 باخته بوديم. وقتي به اهواز رفتيم تا بازي را ميزباني كنيم 
حدود 30 تا 40 هزار تماشاچي آباداني به استاديوم آمده بودند. صحنه حيرت آوري بود. "و
اين چنين فوتبال نفت و آبادان زنده ماند. 
فوتبال به جاي همه خلاها
پس از پايان جنگ، با ورود مردم به شهر آبادان، فوتبال صنعت نفت نيز به شهر خود نقل 
مكان كرد اما اين شهر، شهر سابق نبود. ويرانه هاي جنگ، شهر زيباي آبادان را نيمه مخروب
كرده بود. با اين حال فوتبال ادامه يافت و بيش از پيش قوت گرفت. فوتبال به جاي بسياري 
از كاستي ها وارد زندگي مردم شد و جاي آنها را نيز گرفت. شدت علاقه مردم به فوتبال در
سال هاي بعد از جنگ تا حدي جالب توجه و گاهي، وحشتناك پيشروي كرد. يكي از كارشناسان 
مسائل اجتماعي آبادان مي گويد: "اين رشد طبيعي بود. فقر بيش از گذشته شده بود. جنگ 
خانه هايي را كه حتي قبل از انقلاب كلنگي و از كار افتاده بودند به شرايط بدتري رسانده 
بود. اينجا ديگر نمي توانست جاي امني باشد ما تا پيش از انقلاب از آبادان شهري زنده ياد
مي كرديم. در اين شهر جشنواره هاي مختلف هنري برگزار مي شد، تجارت رونق زيادي داشت، 
خيابان ها و شهر حداقل ويراني جنگ را در خود نداشتند. روزگاري كه در تهران 19 سينما
داشتيم در اينجا 27 سينما فعاليت مي كردند اما حالا چه؟ حالا ديگر در آبادان هيچ چيز
نبود، حتي آب، آب خوردن شور بود و مردم آبادان چه چيزي داشتند كه جايگزين اين مشكلات 
كنند؟ فقط فوتبال براي آنها مانده بود. "
علاوه بر فقر، يادآوري خاطرات غربت با تيم نفت، علاقه به تيم ملي برزيل - كه با وسعت 
يافتن رسانه اي به نام تلويزيون بيش از گذشته شناخته شده بود- و اعتقاد به اينكه 
سرمنشاء فوتبال ايران اين نقطه - توسط انگليسي ها- از خاك ايران است و مسائلي اين چنيني 
زندگي در آبادان را هر روز بيش از گذشته با فوتبال عجين كرد. فوتبال شد بخشي جداناپذير
از زندگي روزمره مردم آبادان. 
انشعاب در... 
تا سال 1377 طرفداران فقط به فوتبال برزيلي نفت علاقه داشتند و به نكته ديگري 
نمي انديشيدند. در اين سال با تغييرات در سطح مديريت - و بالطبع در ديگر بخش هاي باشگاه 
و تيم - مسائل حاشيه اي جديدي براي صنعت نفت به وجود آمد. ميرزايي - مدير عامل سابق - 
جاي خود را به شوراي مديريتي سپرد و اختلافات از همين نقطه آغاز شد. از آن سال تا امروز
تلاش هاي گروه قبلي منجر به تشكيل تيمي به نام وحدت آبادان و جذب تعداد محدودي از
تماشاگران نفت شد. اين انشعاب هر چند نتوانست طيف اكثريت طرفداران تيم صنعت نفت را
متوجه خود كند ولي اختلاف با كادر مديريتي موجب درگيري ها، پخش شايعات مختلف در سطح شهر
و مسائلي از اين قبيل شد. وحدت در مقابل صنعت نفت قرار گرفت و با حمايت استاندار سابق 
خوزستان- مقتدايي - زمين چمن مناسبي فراهم كرد و در مسابقات مختلف استاني و زير گروه 
كشور حضور يافت. طرفداران جدا شده نفت حالا وحدت را مورد ستايش قرار مي دهند، هر چند
تعدادشان زياد نيست. درگيري مسئولان و طرفداران دو تيم گاهي اوقات وضعيت نامناسبي را
براي هر دو طرف رقم مي زند. 
]]>
<IMAGE>/1381/811011/p19-6.jpg</IMAGE>
<![CDATA[
" اينها اهدافشان سياسي است يعني سياسي كاري مي كنند. تحت حمايت آقاي _ مقتدايي 
استاندار خوزستان كه من احترام زيادي به ايشان قائل هستم - بودند همين ها به ايشان 
ضربه زدند با صداوسيماي آبادان ارتباط دارند. در جاهايي حضور يافته اند كه تاثيرگذار
است. من براي حرف هايم مدرك دارم. اينها آن قدر غيرورزشي هستند كه براي اهداف شخصي شان 
حتي به صنعت نفت هم ضربه مي زنند به فوتبال اينجا هم همين طور. "وقتي جمشيد بشاگردي 
مدير عامل باشگاه نفت كه از سال 1378 در پست هاي سرپرستي و مديريتي در كنار نفت بوده 
چنين مي گويد، بايد باور كنيم درگيري شديد است ; "ما يكسري افراد نامناسب را از كنار تيم 
رانده ايم و در مقابل با ما چنين دشمني مي شود. به جايي رسيديم كه وقتي يك نامه برايمان 
مي آمد قبل از رسيدن به ما در چهارراه اميري پخش مي شد، اينها مخرب هستند. عين آب خوردن 
تهمت مي زنند. همين هايي كه امروز مي گويند بازيكن غيربومي آورده ايم، خودشان سرآغاز
ورود بازيكنان غيربومي به آبادان بودند. "
يزله در اروسيه 
صبح روز جمعه 29 آذر ماه. چند تماشاچي با پيراهن زرد تيم ملي برزيل بر تن، با پرچم 
برزيل بر دوش و عينك ري بن از خيابان اروسيه به سمت ورزشگاه مي روند. نيروي انتظامي 
تمام خيابان هاي منتهي به ورزشگاه را تحت كنترل دارد. دو روز قبل از بازي سرهنگ مرتضي 
ديبايي فرمانده انتظامي آبادان گفته بود: "ما حساسيت اين بازي را درك مي كنيم. "
مي دانم عده اي منتظر هستند تا نتيجه بازي به ذوب آهن واگذار شود تابا متشنج كردن جو
ورزشگاه به مخالفت با كادر مديريت و فني تيم بپردازند. ساعت 11 است و آرام آرام 
پرچم هاي زرد در اغلب خيابان هاي شهر ديده مي شود. ظهر جمعه مي رسد. تماشاگران ماهي 
صبور- به زبان خودشان سوبور- را مي خورند و راهي ورزشگاه مي شوند. رد شدن از در كوچك 
مخصوص خبرنگاران كار ساده اي نيست. حياط پشت ورزشگاه پر است از نيروي انتظامي و حراست 
پالايشگاه. از ميان آنها مي گذريم و به محوطه ورزشگاه مي رسيم. "اوبودان - برزيلته "
صداي كف زدن و شعار معروف آباداني ها آدم را گيج مي كند. سكوهاي قديمي تخريب شده اند تا
جايشان سكوهاي جديد ساخته شوند. روزگاري اين سكوهاي 70 ساله حتي حضور پرويز دهداري و
برزگر و بشاگردي و... را نيز تجربه كرده اند. نيمكت هاي چوبي با ورزشگاه خداحافظي 
مي كنند. درست روبه رو 10 هزار تماشاچي روي سكوهاي جديد نشسته اند. براي نيمكت و سكوهاي 
قديمي روزهاي حسرت آوري است. چه روزها كه كارگر و جم رودرروي يكديگر در اين ورزشگاه 
قرار مي گرفتند. چند لحظه تا آغاز بازي مانده ورزشگاه پر مي شود از صداي تمبك و كف دست 
و تماشاگراني كه يزله رفتن در اين لحظات را به هر چيزي ترجيح مي دهند كنارم يكي از
مسئولان نفت نشسته ; "سال قبل به چند نفرشان گفتم دوست داريد شوري آب شهر برطرف شود يا
صنعت نفت به ليگ برتر بيايد؟" همه شان مي گفتند: "فقط نفت. اول بياييد ليگ برتر بعد آب
شور. "سوت آغاز بازي به صدا درمي آيد" هلل يوسه هل هل، هلل يوسه. "و رقص هاي محلي 
جواناني كه در اين لحظه چيزي را جز آن توپي كه وسط زمين است و يازده نفري كه با لباس 
زرد به دنبالش مي دوند، نمي بينند. تازه مي فهمم وقتي پرسپوليس و استقلال به اينجا
مي آيند چرا از پيش دلهره دارند; "روزهاي بازي با پرسپوليس يا استقلال، هيچ كي حق نداره 
قرمز يا آبي باشه فقط برزيل. "
شعار تماشاگران و پلاكاردي كه گوشه زمين به تير برق وصل شده با هم تلاقي پيدا مي كنند; 
" نه قرمز، نه آبي، فقط زرد طلايي "دقيقه 75 كه محسن صفري - يكي از كوتاه قامت ترين 
بازيكنان زمين - از روي بلندترين مدافعان ايران و ذوب آهن با ضربه سر گل مي زند، دنياي 
ورزشگاه زرد زرد است و... آخر بازي است تماشاگران حاضر به دل كندن نيستند. "منصور
اسكولاري"، فقط مي تواند لاف مخصوص آباداني ها باشد. پرچم بزرگ برزيل بخشي از سكوهاي 
ورزشگاه را اشغال كرده است. حالا نوبت رفتن است ; "ها! قشنگ بازي كردن مرد كا، فقط گل، 
گل برزيلي "يك چيزي آنها را متحد كرده است. با وجود اينكه بازي تمام شده از هم جدا
نمي شوند همگي به سمت احمدآباد و اروسيه مي روند. حالا تا چند ساعت فقط بايد برقصند. 
يزله رفتن آنها در غروب اين شهر فقر زده تماشا دارد. تمبك هم كنار دستان جوانان آباداني 
ريتم مخصوص جنوبي به آنها مي دهد. 
و دوباره كودكان پاپتي 
و حالا تقريبا يك روز از آن شرايط گذشته است. از كنار اروند مي گذرم. بايد از سمت 
ديگر، شهر را ترك كنم. رود اروند با لحني برگشته به پشت و تاسيساتي زنگ زده. غروب بر
روي اروند نشسته. رود رنگي ميان زرد و نارنجي به خود گرفته. ترك كردن اين شهر كار
ساده اي نيست. از خيابان هاي شهر رد مي شوم و دوباره كودكان پاپتي را مي بينم كه با
چهار تكه آجر و يك توپ پلاستيكي قدرت برزيلي خود را به رخ هم مي كشند.]]>
</TEXT>
</DOC>
<DOC>
<DOCID>HAM2-811011-065</DOCID>
<DOCNO>HAM2-811011-065</DOCNO>
<ORIGINALFILE>/1381/811011/sporw.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[بررسي ليگ هاي اروپا]]>
</TITLE>
<TEXT>
<![CDATA[پارما
ليگ _ايتاليا 21
آران
مشخصات
نام رسمي: A. P. S. C. Parma A
اسامي مستعار: جيالوبلو(زرد و آبي ها)بيانكو اسكوداتي(صليب سياه)
]]>
<IMAGE>/1381/811011/p19-2.jpg</IMAGE>
<![CDATA[
نام قبلي: باشگاه وردي 
تاسيس 1913
آدرس: Viale Parti giani d ص , Italia
Parma 143100
آدرس اينترنتي: it. acparma. www
تلفن 50511105210039
فكس 505010005210039
رئيس باشگاه: استفانو تانزي 
سرمربي: كلوديو پراندلي(فصل اول)
استاديوم: اينوتارديني(20 هزار نفر)
زمين تمرين: پارما كولچيو
لباس اصلي: پيراهن راه راه افقي آبي و زرد، جوراب زرد
لباس دوم: پيراهن آبي با سرشانه هاي زرد، شلوارك و جوراب آبي با نوارهاي زرد
حامي مالي: كمپاني محصولات لبنياتي "Parmalat" با آرم تجاري "Joy" 
طراح لباس: Champion
دشمن اصلي: رجينا
بهترين گلزن تمام دوران: هرنان كرسپو(80 گل)
بيشترين حضور: ايوو كوچوني(308 بازي)
باسابقه ترين ملي پوش: فابيو كاناوارو(61 بازي ملي)
ركورد خريد: هيده توشي ناكاتا(_ رم 2001)_ 20 ميليون پوند
ركورد فروش: هرنان كرسپو(_ لاتسيو 2000)_ 35 ميليون پوند
مهره طلايي: آدريانو(مهاجم)
هوادار رسمي 28487
افتخارات اروپايي: 
_ يك جام برندگان جام اروپا(9392)
_ 2 جام يوفا(9998)و(9594)
_ يك سوپرجام اروپا(9493)
افتخارات داخلي: 
_ نايب قهرماني سري آ(97)
_ 2 جام حذفي(92 و 99)
_ يك سوپرجام(99)
تاريخچه
ويژگي منحصربه فرد شهر _ پارما واقع در مركز ايتاليا و در جوار استان _ لاتسيو هميشه 
علاقه بي حدوحصر مردم آن به اپرا و موسيقي بوده است. بي دليل نبود كه نخستين تيم 
فوتبال پارما كه در 1913 پايه گذاشته شد با نام و ياد" جوزپه وردي "آهنگساز بزرگ شهر
عجين شد. 
مردم پارما به وردي عشق مي ورزيدند و قطعه "قويي از بوستو" كه در قرن نوزدهم توسط او
ساخته شده بود را به عنوان نماد فرهنگي پارما برگزيده بودند. پس از اينكه در 27 جولاي 
1913 باشگاه "پارما لنتو" تاسيس گشت مردم تصميم گرفتند تا در 26 سپتامبر همان سال و
هم زمان با مراسم صدمين سالگرد تولد" جوزپه وردي "نام او را بر باشگاه محبوبشان 
بگذارند. بدين ترتيب در اين روز مسابقه اي نمادين ميان تيم پارما و تيم همسايه رجينا
برگزار شد كه به پيروزي رجينا انجاميد. البته در زمستان همان سال دوباره نام وردي از
سردر باشگاه برداشته شد و همان عنوان "پارما" كه معرف كليت شهر بود، به جاي آن نهاده شد. 
بازي مزبور مقابل رجينا از بسياري جهت بر تاريخ فوتبال شهر تاثير گذاشت چرا كه از يك 
سو رجينا را به رقيب هميشگي پارما تبديل ساخت و از سوي ديگر لباس زرد و آبي را داراي 
هويتي بي بديل ساخت. در نخستين روزهاي حيات باشگاه بر سر رنگ و طرح پيراهن پارما
اختلافاتي وجود داشت. 
عده اي عقيده داشتند كه لباس تيم بايد تلفيقي از پرچم شهر باشد و طرح موردنظر آنان 
پيراهن چهار خانه آبي و زرد بود عده اي ديگر كه از طرفداران سرسخت وردي هم بودند صليب
سياهي كه سمبل شهر بود را مناسبتر مي دانستند و طرح آنان پيراهن سفيد با يك صليب سياه 
بزرگ بود. پارما در نخستين بازي مقابل رجينا با لباس زرد و آبي بازي كرد و از آنجا لقب
جيالوبلو بر آنان نهاده شد. اما پس از تغيير يافتن نام باشگاه به وردي، دسته دوم در
تحميل نظر خود پيروز شدند و تا مدت ها پارما از لباس صليبدار استفاده مي كرد كه بدين 
جهت لقب" بيانكو اسكوداتو" بر آنها نهاده شد. امروز هر دو نماد يعني پرچم زرد و آبي و
صليب سياه در پس زمينه سفيد در آرم باشگاه جلوه گر شده اند. 
باشگاه پارما كه در بيشتر سال هاي حياتش جزو تيم هاي دسته دوم يا سوم ايتاليا محسوب
مي شده، براي نخستين بار در فصل(261925)به سري آ راه يافت اما بلافاصله با شكست در
ديدار حذفي مقابل لااسپتزا به سري ب سقوط كرد. در سال 1931 باشگاه دوباره دچار تحولات 
ساختاري واداري شد و نام آن به شكل تعميم يافته امروزي يعني "آ. اس. پارما" در آمد كه 
تمامي رشته هاي ورزشي را شامل مي شد از آن دوره تا چند دهه بعد اين باشگاه كوچك مدام 
بين سري ب و سري س سرگردان بود و سرانجام در سال 1967 به ليگ آماتور سقوط كرد. اين 
حادثه تاسف بار سبب شد كه مردم پارما به خود تكاني بدهند. با اتحاد و شراكت گروهي از
صاحبان صنايع منطقه، باشگاه از سال 1968 با نام و هياتي جديد كار خود را از سرگرفت. 
باشگاه" آ. اس. پارامنزه "پيشرفت چشمگيري نسبت به سلف خود داشت تا آنجا كه طي چهار فصل، 
چهار دسته ترقي كرد و در سال 1972 دوباره به سري آ پاي گذاشت. در پايان فصل آنها سقوط
كردند اما ديگر مشخص بود كه پارما شخصيت حضور در سري آ را پيدا كرده. فصل 7978 مصادف 
بود با سومين حضور تاريخي جيالوبلو در سري آ آنها با شكست دادن تريسينيا در ديدار حذفي 
به اين مهم دست يافتند و تا سال 1984 خود را با چنگ و دندان در سطح اول فوتبال ايتاليا
نگاه داشتند. طعم تلخ سقوط براي باشگاهي كه اهداف بزرگي داشت مايه هشياري مجدد بود. اين 
بار شخصيتي به نام "ارنستو سرسيني "پارما را دوباره به اوج بازگرداند. با بازگشت "نويو
اسكالا" مربي سابق تيم از خانه رقيب ديرين رجينا مردان بيانكو اسكوداتو از فصل 9089
عملا به يك قدرت ايتاليايي تبديل شدند و سرمايه گذاري ها و پشتيباني هاي سرمايه داران 
و مردم شهر بالاخره به بار نشست.]]>
</TEXT>
</DOC>
<DOC>
<DOCID>HAM2-811011-066</DOCID>
<DOCNO>HAM2-811011-066</DOCNO>
<ORIGINALFILE>/1381/811011/sporw.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[حاشيه ورزش]]>
</TITLE>
<TEXT>
<![CDATA[* به دنبال دموكراسي 
هم چنان تب انتخابات در ورزش ما بالا است. در راس همه حاشيه هاي انتخاباتي، حواشي 
انتخابات فدراسيون فوتبال است اين طور كه پيداست دغدغه بسياري از اهالي فوتبال اين 
است كه انتخابات هر چه بيشتر به دموكراسي نزديك باشد. 
در آخرين اظهارنظرهاي انجام شده، محمد ياوري مربي فوتبال تيم ملي نوجوانان نسبت به 
انتخاب نمايندگان مربيان و بازيكنان حاضر در انتخابات اعتراض كرده است. از ديدگاه ياوري 
انتخاب دو بازيكن بدون مكانيسم انتخاباتي براي اين مجمع نادرست است. چندي پيش اعلام شد
كه افشين پيرواني و سيروس دين محمدي به عنوان نمايندگان بازيكنان براي انتخابات رياست 
فدراسيون انتخاب شده اند. صرف نظر از واكنش ياوري بايد اذعان كرد كه قاعدتا افراد
نماينده به طريقي مشروعيت لازم را براي شركت در انتخابات به دست آورند. با اين ترتيب
مي توان عقايد و نظرات مربيان يا بازيكنان را به صورت صحيح تر در ميدان انتخاباتي 
فدراسيون فوتبال به منصه ظهور گذاشت. 
* كشتي، فقط چهار روز ديگر
اما به غير از فوتبال در كشتي هم فضاي رقابتي در صحنه انتخابات كاملا احساس مي شود. 
به غير از مسئله انتخابات رياست فدراسيون كشتي، انتخابات تصدي گري رياست هيات كشتي 
خراسان نيز از موضوعات روز است. استان خراسان همواره جزو يكي از مناطق پر استعداد كشتي 
بوده و قاعدتا رياست هيات كشتي در خراسان كار پرمشغله و پردردسري است. جالب است كه در
بين ثبت نام كنندگان اين انتخابات رده هاي سني متفاوتي وجود دارد. از امير توكليان كشتي 
گير تيم ملي در المپيك سيدني تا محمود عظيمي رئيس اسبق هيات كشتي خراسان در اين رقابت 
شركت خواهند كرد. بايد ديد كه در دوره آينده رئيس هيات كشتي خراسان از جوانان پرانرژي 
خواهد بود يا از گرگ هاي باران ديده قديمي؟
از سوي ديگر براي تعيين مهلت نهايي ثبت نام براي رياست فدراسيون كشتي نيز، پايان وقت 
اداري پانزدهم دي ماه را مشخص كرده اند. بنابراين مثل ثبت نام فوتبالي ها بايد ديد كه 
در روزهاي پاياني ثبت نام سر و كله چند نفر از قديمي ها پيدا مي شود اما مي شود
پيش بيني كرد كه مثل همه كارهاي ما ايراني ها در دقيقه نود، هجوم علاقه مندان به شركت 
در انتخابات فدراسيون كشتي صورت بگيرد. مطمئن باشيد! 
* تور خداحافظي با اهداف بزرگ 
]]>
<IMAGE>/1381/811011/p19-3.jpg</IMAGE>
<![CDATA[
پيت سمپراس با خود كلنجار رفت. روزها، ساعت ها و هفته ها بعد از قهرماني شگفت انگيز
خود در اوپن آمريكا، انديشيد كه آيا در سال 2003 به تنيس ادامه دهد يا نه؟ اما سرانجام 
تصميم گرفت كه يك سال ديگر بازي كند و به دور از هر گونه فشار، نيروي خود را فقط روي 
چهار گرنداسلم متمركز كند. او در اين سال پس از دو سال ناكامي مجبور بود تا انتقادهاي 
زيادي را تحمل كند. اما در آخرين گرنداسلم سال در آمريكا بعد از شكست آندره آغاسي همه 
را مبهوت كرد. "در سال آينده من هيچ حسابي با كسي ندارم و نيازي به اثبات هيچ چيز ندارم. 
نه به خودم و نه به ديگران. "بدين ترتيب طرفداران بي شمار سمپراس در سراسر دنيا، يك 
سال ديگر مي توانند شاهد بازي زيبا و جذاب اين اسطوره باشند. 
در ضمن هواداران سمپراس بايد شاهد اوج گيري مجدد آندره آغاسي باشند كه احتمالا با
انگيزه جبران شكست از سمپراس به ميدان مي آيد به اين ترتيب مي توان انتظار رقابت سخت 
اين دو را در سال آينده نيز پيش بيني كرد. 
* خيال مهدوي كيا و عنتر راحت شد
پس از انتقال نائوهيرو تاكاهارا به باشگاه هامبورگ، مسئولين اين باشگاه سخت در تلاش 
بودند تا" هائيم رويوو" هافبك ملي پوش رژيم اشغالگر قدس تيم فنرباغچه را به خدمت گيرند. 
]]>
<IMAGE>/1381/811011/p19-5.jpg</IMAGE>
<![CDATA[
رويوو قرار بود تا جانشين يورگ آلبرتز شود كه هيچ گاه در اين تيم موفق نشد. رويوو براي 
انجام معاينات پزشكي به هامبورگ رفته بود، اما به علت اختلاف سران دو باشگاه اين انتقال 
منحل شد. از آنجايي كه رويوو 5 ماه است كه از ترك ها حقوق نگرفته، طبق قوانين فيفا يك 
بازيكن آزاد محسوب مي شود اما مسئولين فنرباغچه شرطهايي گذاشتند كه به مذاق 
هامبورگي ها خوش نيامد. از قرار معلوم آنها گفته بودند كه رويوو بايد از حقوق عقبمانده 
خود كه بالغ بر 600 هزار يورو است، صرفنظر نمايد ضمن اينكه حق ندارد هيچ گاه در دو تيم 
همشهري بشيكتاش و گالاتاساراي بازي كند. سران باشگاه هامبورگ نيز با اين شرايط موافقت 
نكردند و اين انتقال كلا منتفي شد. 
با اين حساب تمام آن روزنامه هايي كه از بدو مذاكرات هامبورگ با رويوو، اين مسئله را
به مشكل و فاجعه بزرگي براي مهدي مهدوي كيا و رضا عنتر ملي پوشان لبناني اين تيم تبديل 
كرده بودند راحت شد و با خيالي آسوده بازي هاي مهدوي كيا در نيم فصل دوم را مي توانند
دنبال كنند.]]>
</TEXT>
</DOC>
<DOC>
<DOCID>HAM2-811011-067</DOCID>
<DOCNO>HAM2-811011-067</DOCNO>
<ORIGINALFILE>/1381/811011/thought.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[دانشگاههاي آينده]]>
</TITLE>
<TEXT>
<IMAGE>/1381/811011/p6-1.jpg</IMAGE>
<![CDATA[
دانشگاه در عصر اطلاعات - واپسين بخش 
بعضي دورنماي تجاري شدن روزافزون آموزش را دستاورد احتمالي دوره جديد ارزيابي مي كنند. 
نهادهاي فعلي آموزش عالي، چه خصوصي و چه دولتي، شايد ساختار مطلوبي براي نظام جديد
نداشته باشند
دانشگاه هاي متعلق به شركت ها سال هاست كه پا به عرصه گذاشته اند، اما دهه گذشته 
شاهد ظهور موج جديدي از اين پديده بوده است. اگرچه آمار موثقي در دست نيست، اما به نظر
مي رسد امروزه شركت هاي ايالات متحده، در مقايسه با نهادهاي آموزش عالي سنتي هزينه 
بيشتري براي آموزش مي پردازند و به فراگيران بيشتري خدمات ارائه مي كنند. بر اساس 
گزارش ها، شركت موتورولا 120 تا 150 ميليون دلار سالانه در اين زمينه هزينه مي كند و
شركت آرتور آندرسون بيش از پنج درصد از درآمدهاي خود را براي آموزش اختصاص مي دهد. به 
طور متوسط مي توان گفت شركت هاي دارنده دانشگاه بيش از دو درصد درآمد كلي خود را در اين 
زمينه هزينه مي كنند. 
]]>
<IMAGE>/1381/811011/p6-2.jpg</IMAGE>
<![CDATA[
دهه گذشته همچنين شاهد رشد دانشگاه هاي متعلق به شركت ها از 400 مورد به بيش از
1000 مورد بوده است. براي بعضي شركت ها تاسيس دانشگاه به معني دادن اسم جديد به يك 
كاركرد سنتي است. براي بعضي شركت هاي ديگر اين عمل به معني توجه به آهنگ تحولات در
دنياي علم و دانش است. در عين حال شركت هايي نيز هستند كه اين كار را واكنش در مقابل 
ضرورت هاي توسعه جهاني و نياز به استانداردهاي رايج فعاليت و كنترل كيفيت مي دانند. 
برخلاف دانشگاه هاي سنتي، اين پديده هاي جديد اهميت چنداني به واحد درسي، مدرك، ا
عتبار و محيطي از نوع محيط كنوني دانشگاه ها نمي دهند. دانشگاه هاي وابسته به شركت ها
مانند WGU دانشگاه و فينيكس اتكاي زيادي به فناوري جديد براي انتقال دانش دارند. در
صورت امكان هدف آن است كه دسترسي به آموزش را به قدري آسان كنند كه يك كارمند و يا
كارگر بتواند در محل كار خود از آن بهره مند شود. 
گرايش دانشجويان(و اعضاي هيات علمي)نسبت به دانشگاه هاي سنتي از يك سو و
دانشگاه هاي شركت ها از سويي ديگر در نوسان است مبادلات بين اين دو بخش به قدري اهميت 
يافته است كه شوراي آموزش آمريكا مبادرت به ارائه خدماتي به نام ارزشيابي واحد نموده 
است. طي اين نوع ارزشيابي رشته هاي تحصيلي دانشگاه هاي متعلق به شركت ها ارزشيابي 
مي شود تا افراد بتوانند واحدهاي درسي را به كالج ها و دانشگاه ها انتقال دهند. 
پيامد مسائل فوق مسائل مربوط به كيفيت است. در دنيايي كه ارائه كنندگان اطلاعات، 
فراگير و جهاني هستند، چه كسي(و يا چه چيزي)داراي اعتبار است؟ وقتي كه ارائه كننده 
اطلاعات يك نهاد ثابت با سابقه يك صد ساله و داراي دانشكده و كتابخانه است، كار ارزيابي 
كيفيت كاملا متفاوت از شرايطي است كه در آن ارائه كننده دانش يك شبكه جهاني در اينترنت 
است. وقتي كه كار آموزش به صورت غير متمركز انجام مي گيرد، چگونه مي توان كيفيت داده ها، 
اطلاعات، دانش و خرد و مهم تر از همه نتايج طولاني مدت آموزش را كه براي ما اهميت 
زيادي دارد، تشخيص داد؟ و جالبتر اين كه اين موضوع براي چه كسي اهميت دارد؟ آيا ما به 
جاي اعتبار بخشيدن به برنامه ها و نهادهاي آموزشي، در جهت معتبر ساختن محصولات آموزشي 
حركت خواهيم كرد؟
بايد گفت كه در اين نقطه سوالات بي جواب زيادي وجود دارد. براي بعضي، دنياي جديد
فناوري و ظهور رقباي جديد به معني ارائه پاسخ به سوالاتي كه از ديرباز مطرح بوده، ايجاد
فرصت هايي براي بهره برداري و عرضه هيجان و نشاط است. بعضي ديگر ممكن است از ظهور دوره 
جديد متاسف نباشند ولي آنان پيوسته نگران آن هستند كه اساس آموزش عالي و ارزش هاي آن 
ممكن است در مخاطره قرار گيرد. البته تعداد زيادي هم وجود دارند كه عكس العمل 
آنها تركيب محتاطانه اي از هر دو تفكر است. 
تجاري كردن آموزش 
فناوري جديد آشكارا در حال گسترش و امكان دسترسي به اطلاعات و آموزش است و اين امر
شرايط اقتصاد آموزش عالي را دچار تغيير كرده است. به عنوان مثال، براي اين كه 
سرمايه گذاري اوليه در فناوري براي فراهم آورندگان جديد آموزش از نظر اقتصادي مقرون به 
صرفه بشود، آنها احتمالا نياز به حوزه هاي وسيع تر براي ارائه سيستم هاي آموزشي توسعه 
يافته و محصولات خود خواهند داشت. همچنين براي فراهم آوردن سرمايه لازم جهت 
بهره برداري از فناوري جديد يقينا شركت ها و ائتلاف هاي جديدي به وجود خواهد آمد. در
نتيجه احتمالاشبكه ها و ائتلاف هاي جديد توزيع براي استفاده از سرمايه ها پا به عرصه 
خواهند گذاشت. 
بعضي دورنماي تجاري شدن روزافزون آموزش را دستاورد احتمالي دوره جديد ارزيابي 
مي كنند. نهادهاي فعلي آموزش عالي، چه خصوصي و چه دولتي، شايد ساختار مطلوبي براي نظام 
جديد نداشته باشند اساتيدي كه در بخش هاي آموزشي مجزا در دانشگاه هاي مختلف به عنوان 
عناصر تشكيل دهنده دنياي آموزش مشغول هستند در دوره جديد مهره هاي اصلي و آشكار
محسوب نمي شوند. در عوض دوره جديد شاهد گروه محققان، متخصصان رسانه، طراحان سيستم و
بازاريابان عمده خواهد بود كه همگي داراي ظرفيت لازم براي انجام كارهاي پرمخاطره بوده و
بسيار سريع تر و فعال تر از آنچه كه در فرهنگ دانشگاهي سنتي رايج است، فعاليت خواهند
نمود. به علاوه، با كم رنگ شدن مفهوم مكان در دنياي جديد ارتباطات الكترونيكي و آموزش، 
اصول سرمايه گذاري دولت ها در آموزش عالي ممكن است دچار تغيير شود. خلاصه اين كه 
شكل هاي كاملا جديدي از نهادهاي آموزشي و سيستم هاي مالي با پشتوانه سرمايه هاي خصوصي 
به جاي سرمايه هاي دولتي ظهور پيدا مي كنند. 
مسائل مربوط به هزينه ها
يكي از وعده هاي تحقق نيافته فناوري جديد فراهم نمودن آموزش عالي ارزان و حتي بهتر
مي باشد. دولت نسبت به اين مزيت بالقوه بي تفاوت نبوده است، سياستگذاران اولويت هاي 
مختلف سرمايه هاي عمومي را مورد ارزيابي قرار مي دهند و با اشتياق به دنبال آن 
هستند كه فناوري جديد راه حل سريعي را براي رفع نيازهاي گسترده به آموزش عالي فراهم 
نمايد. به عنوان مثال انتظار مي رود در سال هاي اول قرن بيست و يكم تعداد افراد آماده 
ورود به دانشگاه مطابق نظام سنتي، مخصوصا در غرب، جنوب و جنوب غربي كشور آمريكا، 
افزايش يابد در اين ميان بعضي از سياستمداران و برنامه ريزان، از جمله انجمن 
فرمانداران ايالت هاي غربي، انتظار دارند كه فناوري جديد بتواند تقاضا براي دسترسي 
گسترده به آموزش عالي را رفع نمايد، بدون آن كه هزينه هاي مربوط به توسعه سيستم هاي 
سنتي آموزش را دربرداشته باشد. 
اما تاكنون واقعيت هاي اقتصادي نتوانسته است اين روياها را محقق نمايد و به 
كارگيري فناوري در كالج ها و دانشگاه ها به جاي كاهش هزينه ها موجب افزايش آنها شده است. 
با اين وجود، ممكن است صرفه جويي هاي قابل توجهي در بلندمدت به عمل آيد، چرا كه ما
نيازي به اضافه كردن تجهيزات فناوري در سيستم هاي آموزشي موجود نخواهيم داشت و صرفا
لازم خواهد بود سيستم هاي جهاني جديد ارائه آموزش براي تحت پوشش قرار دادن مخاطبان وسيع 
به كار گرفته شود. اما بايد گفت كه زمان مي تواند اين امر را ثابت كند. 
واقعيت اين است كه همه اين مسائل براي نهادهاي آموزشي معني و مفهوم زياد مشخصي 
ندارد و تاثيرات آنها در محافل دانشگاهي مختلف، متفاوت بوده و آنها را وادار به 
عكس العمل هاي گوناگون نموده است. مثلا ممكن است بعضي از كالج هاي كوچك غير فني مورد
تهديد قرار گرفته ولي بعضي ديگر حيات دوباره و جديدي پيدا كنند; يا اگر قسمتهايي از
محتواي علمي از طريق فناوري انتقال داده مي شد و در دسترس كالج هاي ياد شده قرار
مي گرفت و اگر اعضاي هيات علمي مي توانستند نقش مربي، برنامه ريز و مشاور را بازي كنند، 
فناوري جديد مي توانست يك امتياز رقابتي ويژه اي براي اين كالج ها به ارمغان بياورد. در
يك چنين مركز آموزشي تاكيد اصلي بر رشد شخصيت دانشجو به عنوان يك فرد خواهد بود و
انتقال اطلاعات صرف اهميت زيادي نخواهد داشت. همچنين در صورتي كه منابع اطلاع رساني به 
شبكه هاي جهاني متصل بشوند، نقش كتابخانه براي موسسات آموزشي معني كاملا متفاوتي خواهد
داشت و با شيوه هاي مختلفي مورد ارزيابي قرار خواهد گرفت. 
دگرگوني ها كدامند؟
كالج ها و دانشگاه ها با چه حجمي از تغييرات مواجه هستند؟ دامنه فعاليت و تاثيرات 
فناوري جديد كاملا نامحدود به نظر مي رسد و تاثير نهايي آن هر چه باشد، در حال حاضر
موسسات آموزش عالي را متحول كرده است. اين تحولات در شيوه سازماندهي، سياستگذاري، تدريس 
و فرهنگ و.. مشاهده مي شود. اين تغييرات بدون شك در قرن آينده نيز ادامه خواهد يافت. 
در اين ميان يكي از مهم ترين مجهولات، مقوله مكان است. هم اكنون با وجود اين كه 
دنياي آموزش در حال تغيير است، آموزش عالي آمريكا بر محور اين فرض استوار گشته است كه 
يادگيري و آموزش در يك مكان تعريف شده و از طريق ارتباط مستقيم بين استاد و دانشجو قابل 
انجام است. بدين معني كه استاد مبناي سرمايه گذاري، ابزار اصلي انتقال آموزش و ضامن 
اصلي كيفيت آن مي باشد. 
امروزه اين تصورات بنيادي مورد سوال قرار گرفته و فرهنگ سنتي آموزش به نقد كشيده 
شده است. 
اگر بناست آموزش عالي ثابت كند كه نظر دراكر درست نيست، ما بايد به دنبال راه هايي 
باشيم تا بتوانيم نقاط مثبت خود را تقويت كنيم و در عين حال ساختار موجود، فرهنگ و
شيوه هاي آموزش و يادگيري را تغيير دهيم. ما مجبور خواهيم بود معني و مفهوم آموزش را از
نو تعريف كنيم. ما به دنبال چه نوع آموزشي هستيم؟ كيفيت آموزش چگونه مورد ارزيابي و
داوري قرار خواهد گرفت؟ و در نهايت دنياي جديد آموزش در سطح كلان جامعه چه جايگاهي 
خواهد داشت؟ قطعا مي توان گفت كه نهادهاي آموزشي عكس العمل هاي متفاوتي خواهند داشت. 
بعضي به طور ناگهاني تغيير يافته و بعضي ديگر تدريجا دچار تغيير خواهد شد. شايد نتيجه 
نهايي اين تحولات افزايش روزافزون فرصت ها و آزادي ها در آموزش عالي باشد. 
نويسنده: استانلي ايكنبري 
ترجمه: قدرت حاجي رستم لو عضو هيات علمي دانشگاه امام حسين(ع)
Reference
. F. P, 1997Drucker, Forbes, Seeing Thing as They Really Are: Interview
(. 127. 159. P]]>
</TEXT>
</DOC>
<DOC>
<DOCID>HAM2-811011-068</DOCID>
<DOCNO>HAM2-811011-068</DOCNO>
<ORIGINALFILE>/1381/811011/vrzsh.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[سرمربي تيم ملي فوتبال ايران: 
با مثلث تلاش، صداقت و انضباط تيم ملي را مي سازم]]>
</TITLE>
<TEXT>
<IMAGE>/1381/811011/p21-1.jpg</IMAGE>
<![CDATA[
گروه ورزشي: سرمربي جديد تيم ملي فوتبال ايران ملاك كار خود را صداقت عنوان 
كرد. 
" همايون شاهرخي "افزود: خود را سربازي مي دانم كه هدفي جز خدمت به جامعه و
فوتبال كشور ندارد، اگرقرار باشد نيم ساعت ديگر نيز بركنار شوم بازهم مشكلي 
نخواهد بود. 
وي در مورد دعوت از 41 بازيكن به اردوي تيم ملي براي حضور در پيكارهاي 
چهارجانبه هنگ كنگ خاطرنشان كرد: هميشه در فوتبال كشور حاشيه هايي وجود
داشته كه در صدد تغيير مسير فكري علاقه مندان بوده است، اما در مورد نحوه 
انتخاب بازيكنان تنها من و حسين فركي دخيل بوده ايم. 
شاهرخي تصريح كرد: كار خود را در تيم ملي با اختيارات لازم به 
عنوان سرمربي آغاز كردم و تا پايان نيز به همين شكل ادامه خواهم داداما
بايد اذعان داشت ملاك انتخاب بازيكنان تيم ملي فوتبال تنها مصلحت بوده است. 
وي در ادامه گفت: انتخاب نفرات تيم ملي امري سليقه اي است كه من سعي 
كردم با توجه به برنامه هاي خود و مصلحت فوتبال كشور بهترينها را انتخابكنم. 
سرمربي تيم ملي فوتبال اظهار داشت: در 40 سال گذشته همواره انتقادها وحرف و
حديثهاي فراواني در هنگام اعلام فهرست بازيكنان تيم ملي وجود داشته كه اين 
موضوع قصه اي پايان نيافتني خواهد بود. 
شاهرخي يادآور شد: ما در انتخاب بازيكنان به باشگاهها و رده بندي آنها درجدول 
ليگ برتر توجهي نداشتيم بلكه ميزان توانايي و شايستگي بازيكنان مدنظر بوده 
است. 
وي در مورد دليل دعوت تعداد زيادي از بازيكنان به تيم ملي در صورتيكه اين 
تيم تنها 22 بازيكن را به هنگ كنگ خواهد برد افزود: از ميان 41بازيكن دعوت شده 
9 نفر در باشگاههاي خارجي عضويت دارند كه طبق قوانين فيفا تنها مي توان در
رقابتهاي بين المللي رسمي از آنها استفاده كرد به همين دليل با دعوت از
بازيكنان بيشتر، آينده نگري كرده ايم. 
به گفته وي خط مشي حضور تيم ملي بزرگسالان در رقابتهاي بين المللي غيررسمي 
از سوي كادر فني ترسيم نمي شود، كار ما تنها كار برروي بازيكنان وتوجه به 
مستطيل سبز است اما حضور در هر پيكاري چه دوستانه و چه رسمي بانام ايران مطرح 
بوده و براي اثبات حقانيت فوتبال ايران، بصورت جدي به آن نگاه مي كنيم. 
وي افزود: هركسي با اعتقادات خود زندگي مي كند و من نيز به مثلث تلاش، صداقت 
و انضباط براي دستيابي به موفقيت در تيم ملي نظردارم وي در مورد ادامه 
همكاري خود با تيم پاس خاطرنشان كرد: من با اين تيم ارتباطي عاطفي دارم كه 
تنها مرگ آن را از بين خواهد برد و با توجه به مساعدتي كه سردار آجرلو در قبول 
مسئوليت سرمربيگري تيم ملي انجام داد من نيز با توجه به اينكه هر دو تيم 
برايم ارزشمند هستند براي پاس كم نخواهم گذاشت. شاهرخي بهترين قرارداد خود با
فدراسيون فوتبال را دوستي و صداقت دانست كه با توجه به وجود اين دو ركن، 
سرمربيگري تيم ملي را قبول كرده است. 
سرمربي تيم ملي در مورد اين سئوال كه آيا ادامه دهنده راه __بلاژووي چ و
ايكوانكوويچ به عنوان مربيان اسبق تيم ملي خواهد بود يا خير گفت ___م ن در
زندگي هيچگاه دنباله رو خط كسي نبوده ام و سعي خواهم كرد كار خود را با توجه 
به نظرات و برنامه هاي خاص خود انجام دهم. 
شاهرخي در پاسخ به اين سئوال كه آيا دعوت از خداداد عزيزي با توجه به سن 
بالاي اين بازيكن كمي دير نيست اظهار داشت: در فوتبال سن تنها يك عدد است و
از نگاه من در جايگاه دوم براي انتخاب بازيكن هاي تيم ملي قراردارد، بنظر من 
شايستگي و توانايي از اهميت بيشتري برخوردار بوده كه عزيزي با داشتن خلاقيت 
فردي بالا در هفته هاي گذشته در تركيب تيم پاس نيز بسيارمثمرثمر ظاهر شده است. 
سرمربي تيم ملي در مورد برنامه هاي اين تيم به منظور حضور قدرتمند در
رقابت هاي هنگ كنگ خاطرنشان كرد: براي تيم ملي دو اردوي كوتاه مدت از 22تا 23
و 29 تا 30 ديماه در نظر گرفته شده است و همچنين بازيكنان از پنجم بهمن در
اردوي شبانه روزي حضور خواهند داشت.]]>
</TEXT>
</DOC>
<DOC>
<DOCID>HAM2-811011-069</DOCID>
<DOCNO>HAM2-811011-069</DOCNO>
<ORIGINALFILE>/1381/811011/vrzsh.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[" كخ "مي ماند]]>
</TITLE>
<TEXT>
<IMAGE>/1381/811011/p21-2.jpg</IMAGE>
<![CDATA[
گروه ورزشي: علي فتح الله زاده مديرعامل باشگاه استقلال تهران در گفت وگويي، به 
حمايت دوباره خود از رولند كخ سرمربي اين تيم تاكيد ورزيد و گفت: باخت و برد هميشه در
فوتبال بوده، هست و خواهد بود بهترين تيم هاي جهان هم با شكست مواجه مي شوند، مگر
بايرن مونيخ با آن همه بازيكن كليدي از گردونه مسابقات جام باشگاه هاي اروپا حذف نشد؟
البته اين شكست ها باعث ناراحتي هواداران استقلال مي شود كه آنها حق دارند، زيرا در
سرما و گرما از تحصيل و كار خود مي زنند و به ورزشگاه مي آيند تا پيروزي تيم محبوب خود
را شاهد و ناظر باشند من به آنها حق مي دهم، متاسفانه تيم ما با وجود آنكه خوب بازي 
مي كند اما در گلزني مشكل دارد. 
من از رولند كخ حمايت مي كنم اما به آن دسته از بازيكنان كه حرف شنوي ندارند، هشدار
مي دهم اگر همچنان بي تفاوت باشند آنها را كنار خواهم گذاشت. پيشتر گفته ام و باز هم 
تاكيد مي كنم كخ را با قدرت حمايت خواهم كرد اما در خصوص بازيكنان كم تعصب كوتاه نخواهم 
آمد. 
وي افزود: هيچگاه در كار كادر فني دخالت نمي كنم اما علاقه دارم با حمايتي كه از
آنان به عمل مي آورم، بتوانند انتظار به حق هواداران را برآورده نمايند. 
فتح الله زاده در پايان گفت: تاكيد مهرعليزاده در خصوص عدم حمايت سازمان تربيت بدني 
از فرد خاصي مايه اميدواري شد و من آرزو مي كنم شاهد يك انتخابات سالم باشيم. به هيچ 
فرد خاصي تعصب ندارم و اميدوارم هركس كه اصلح است و توانايي اداره كردن فوتبال كشور را
دارد به عنوان رئيس فدراسيون فوتبال تعيين شود.]]>
</TEXT>
</DOC>
<DOC>
<DOCID>HAM2-811011-070</DOCID>
<DOCNO>HAM2-811011-070</DOCNO>
<ORIGINALFILE>/1381/811011/vrzsh.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[تيم جوانان ايران براي شناخت حريفان 
جهاني لحظه شماري مي كند]]>
</TITLE>
<TEXT>
<![CDATA[گروه ورزشي: اسامي 16 تيم صعودكننده به مرحله پاياني مسابقات بسكتبال قهرماني جوانان 
جهان در مالزي مشخص شد. 
به گزارش فدراسيون بسكتبال، اسامي تيم هاي صعودكننده به مرحله نهايي پيكارهاي فوق كه 
از قاره هاي مختلف هستند، به شرح زير اعلام گرديد. 
ميزبان: مالزي 
آسيا: چين، ايران، كره جنوبي 
افريقا: آنگولا و نيجريه 
آمريكا: پورتوريكو، ونزوئلا، آمريكا، آرژانتين 
اروپا: كروواسي، اسلووني، يونان، تركيه، ليتواني 
اقيانوسيه: استراليا
آيين قرعه كشي اين مسابقات روز 20 دي ماه جاري در مالزي انجام مي شود.]]>
</TEXT>
</DOC>
<DOC>
<DOCID>HAM2-811011-071</DOCID>
<DOCNO>HAM2-811011-071</DOCNO>
<ORIGINALFILE>/1381/811011/vrzsh.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[پيام رئيس فدراسيون بين المللي ژيمناستيك]]>
</TITLE>
<TEXT>
<![CDATA[گروه ورزشي: به گزارش روابط عمومي فدراسيون ژيمناستيك، پروفسور برونوگراندي رئيس 
فدراسيون بين المللي ژيمناستيك در پيام ارسالي به فدراسيون هاي ژيمناستيك سراسر دنيا، 
نقش ژيمناستيك در جشن المپيك را مشهود خواند و گفت: FIG فعاليتهاي در سال 2002 پرحاصل و
نتيجه بخش بوده و شوراي Chiba چيبا و كنگره آتن فرصت هايي بودند كه در آن مذاكرات و
مباحثات خوبي صورت پذيرفت. وي گفت: ما بايد كليه برنامه ها و طرحهاي موجود را در كنار
هم قرار دهيم تا بتوانيم با وجود تسهيلات محدود، جهت توسعه اين رشته زيبا، به 
فدراسيون هاي متقاضي مساعدت هاي كمي و كيفي ارائه دهيم.]]>
</TEXT>
</DOC>
<DOC>
<DOCID>HAM2-811011-072</DOCID>
<DOCNO>HAM2-811011-072</DOCNO>
<ORIGINALFILE>/1381/811011/vrzsh.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[برنامه هفته اول دور برگشت ليگ برتر
واليبال]]>
</TITLE>
<TEXT>
<![CDATA[گروه ورزشي: هفته نخست از دور برگشت مسابقات واليبال قهرماني باشگاه هاي برتر
ايران از روز يكشنبه هفته آينده(15 دي ماه جاري)آغاز مي شود. 
در نخستين هفته اين دور 5 ديدار در شهرهاي تهران، گنبد و نور به شرح زير برگزار
خواهد شد. 
يكشنبه 15 /10 /81
تيم هاي اول ميزبان هستند. 
ساعت 15 سالن شهداي هفتم تير، سايپاآذين تهران - لوله سازي اهواز
داوران: صباغ، دامغاني نژاد
ساعت 30 /16 سالن شهداي هفتم تير، صنام تهران - قند شيروان 
داوران: حق بين، فيروزي 
ساعت 18 سالن شهداي هفتم تير، برق تهران - پيكان تهران 
داوران: شاهميري، ابراهيم زاده 
ساعت 16 نئوپان گنبد- پاس تهران 
داوران: راهجرديان، علي نژاد
ساعت 16 نارنجستان نور- ذوبآهن اصفهان 
داوران: شفقي، بندري]]>
</TEXT>
</DOC>
<DOC>
<DOCID>HAM2-811011-073</DOCID>
<DOCNO>HAM2-811011-073</DOCNO>
<ORIGINALFILE>/1381/811011/vrzsh.htm</ORIGINALFILE>
<ISSUE>چهارشنبه 11 2003 دي 1381، , 1. jan، شماره 2944</ISSUE>
<DATE calender="Western">2003-01-01</DATE>
<DATE calender="Persian">1381/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[فردا اولين ركوردگيري از جوانان انجام 
مي شود]]>
</TITLE>
<TEXT>
<![CDATA[دومين دسته وزنه برداران جوان جمعه به كوليف معرفي مي شوند
گروه ورزشي: حسين هوشيار، محسن حاج حسيني، مقصود سبك پا، افشين شكرزاده، رضا حسنكي، 
غلامرضا جمعه پور، ايمان داودي، ميلاد مهدي راكي، احسان داوري زاده، رضا فولادي وندا، 
اسمعيل جلالي، حسن شكري، ميلاد رامهرمزي، امين جمشيدي پور، مصطفي محمدي ها، روح الله 
يونسي، باقر ميرجزري، ميثم محسني فرد، فرزين مظفري، محمد مشكاتي، محمد صالحي، محمد
مشهدي تهراني، شهروز قرباني، يوسف رشيدي، پيمان زاهدي و امين كاظمي 26 وزنه برداري 
هستند كه در راستاي امر پشتوانه سازي و ايجاد تقويت پايه هاي بنيادين ورزش وزنه برداري 
در كشور مورد توجه فدراسيون وزنه برداري قرار گرفته اند و بايستي روز جمعه هفته جاري 
در سالن وزنه برداري مجموعه ورزشي آزادي تهران خود را به ديميتال كوليف مربي بلغاري تيم 
جوانان معرفي كنند. 
اين در حالي است كه براساس اطلاعيه روابط عمومي فدراسيون وزنه برداري قرار است ساعت 
17 فردا در همين سالن از وزنه برداران جواني كه در اولين مرحله اردوي جوانان شركت 
داشته اند ركوردگيري به عمل آيد. 
برنامه اولين هفته دور برگشت مسابقه هاي ليگ 
رقابت هاي هفته اول دور برگشت مسابقه هاي ليگ سراسري باشگاههاي كشور فردا به اين شرح 
در شهرهاي تهران، اهواز و بندرعباس برگزار مي شود: 
دانشگاه آزاد اسلامي - راه آهن تهران در تهران 
ملي حفاري ايران - نفت مسجد سليمان در اهواز، شيلات هرمزگان - سايپا تهران در
بندرعباس
تيم ذوبآهن اصفهان اين هفته استراحت دارد.]]>
</TEXT>
</DOC>
</HAMSHAHRI2>
